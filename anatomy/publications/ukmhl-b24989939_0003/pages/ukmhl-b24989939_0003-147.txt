LECTORI â–  s. Si in Albini, Halleri, ac recentioribus Scarpae ac Soemmerringii Tabulis eam diligentiam ac nitorem omnes admirantur, ut mutum in simulacrum ( Tullii verbis utar) ex animali exemplo veritas translata videatur, et si in tactus, auditus ac gustus organis adumbrandis neque laboribus neque vigiliis pepercimus, ut omnia ad veritatem adducta nil haberent quo veterum Anatomicorum studia in humano corpore deline- ando desiderarentur; summopere nobis pertimescendum est, ne in Ta- bulis quae ad viscerum situm et syntaxim pertinent quis aliquid inve- niat, in quo nos subaccuset et reprehendat. Non enim formosae virgi- nes, quales Zeusis quaesivit a Crotoniatis ad Helenae simulacrum pin- gendum, sed exanima corpora aliis atque aliis morbis macieque con- sumpta pictori tradita sunt, atque una simid praeceptum, ut vivi ho- minis formam nulloque morbo laborantis deprompta a cadaveribus ima- go contineret. In quo opere perficiendo quot nacti simus difficultates ii tantum intelligent qui idem velint experiri. Diversissima enim in va- riis corporibus partium forma et magnitudo, adeps in nonnullis copio- sus nimis, deficiens in aliis, exsuccae membranae, nexus praeter natu- ram in causa sunt, cur pluribus etiam, si fieri posset, cadaveribus dis- sectis et praeparatis neque hepatis limites, neque lienis moles, nec tor- tuosus et inconstans intestinorum anfractus ex cadaverum ipsorum comparatione tuto possit assignari. Et hinc factum est saepissime, ut desumptis ex uno cadavere rudioribus viscerum lineamentis, cum re- petita alterius corporis sectione lineamenta ipsa expolire pictor vellet, umbras luminibus opponere, minimas quasque eminentias et foveas di- ligenti stylo circumscribere, anceps haeserit ipse, cum tantam in par- tium conformatione discrepantiam admiraretur. Istiusmodi differentiis adde vitia aut congentia aut a morbis relicta, tumores, obstructiones, aetatem, ipsius mortis effectus. Quod si veteres Anatomicorum Tabu- las in his figuris effingendis nobis ad exemplum proponere data fuisset facultas, quis eorum, qui haec animadvertunt non intelligit nullum