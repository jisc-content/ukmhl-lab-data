eluxisset. Organa etenim istiusmodi tam eximio praestare supremi Au- ctoris artificio cum probe intellexisset, nullis pepercit laboribus, ut pa- ri, si fieri posset, elegantia ea nobis ante oculos poneret, quam nemo quidem nostro judicio est hactenus consecutus. Utinam vero pulcherrimis oculorum Iconibus eas quoque addidisset ipse quas pollicitus est! At ne tanta nos diligentia videremur deterriti, experiri voluimus, qua per nos (a) datum fuit, quid efficere aut quo progredi possemus; proptereaque et gustus organum naturali non fucato nitore depictum exhibere, et aurium, cutis nasique Tabulas novis quibusdam aut accuratius deli- neatis Figuris locupletare curavimus. Nec minor quidem in exprimendis nonnullis visceribus industria fuit, tum maxime in iis Tabulis perficiendis, quae ad eorum syntaxim per- tinent multiplici adspectu consideratam. Tam difficilis est optimi per- fectio et absolutio1 Diversa siquidem in cadaveribus hepatis et lienis tum figura cum magnitudo, inconstans ventriculi amplitudo et positus, inusitatus intestinorum anfractus, praeternaturalis partium color, va- ria hominum aetas, statura, morbi in causa fuerunt, cur in unius he- patis forma recte determinanda duodecim cadaveribus opus fuerit, ne naturalem partium conformationem inquirentes deformitatem aliquam pravitatemque imitaremur. At omnia de novo cudere temporis angustia aliaeque causae impedimento fuerunt; et utinam non fuissent! Etsi e- nim in humano corpore describendo summa anatomicorum ingenia plu- rimo cum labore consumpta esse intelligamus, non ea tamen arte par- tes ipsius omnes delineatae fuerunt, ut earum simulacra in unum lo- cum absque criminis nota compelli possint et congregari. Neque haec ideo dicta esse volumus, ut his picturis cogitari nequeant pulchriora : satis est enim nobis in Anatomicis hisce Tabulis omnia ad naturae speciem limatius esse repraesentata quam ab aliis factum fue- rit, et inter electas clarissimorum Virorum Iconas aliquid nos quoque novi protulisse. (a) Notum est ex Programmate Tabulas et Figuras quascumque, quae ex ca- davere depromptae sunt, a cl. Floriano Caldani praeparatas fuisse. Ipso autem du- ce eas summa diligentia delineavit Cajetanus Bosa in hac arte peritissimus ( Typo- graphus) .