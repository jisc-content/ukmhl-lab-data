DE CHEMICIS LACTIS PRINCIPIIS. 95 paulisper coctum, aliquid rei coagulatae et seri, <imittit; deinde pellucidum et oleum purum fit. Q. Quid de re coagulata dicis? R. Res coagulata alba est, et, humore amis- so, fragilis, non in aqua, in Acidis vero dilutis, et Alcalinis puris, solubilis, et Albumini coa- gulato simillima videtur. Cum in Soda solvi- tur auxilio caloris Ammoniam plurimam amit- tit, coloremque rubiginosum sibi sumit. So- lutio Acido mista materiam subnigram adipi oleoso similem deponit. Res coagulata bene pressa et siccata in caseum convertitur, qui quanto plus olei cremoris continet, tanto melior est. Q. Quae chemica principia ex sero adipisci- mur ? R. Serum, re coagulata separata, lente va- poratum, crystallos subalbidas Sacchari lactis deponit; deinde crystallos etiam Muriatis Po- tassae et Muriatis Sodae, et Ammonia mistum Phosphatem calcis, demittit. Acidum Aceti- cum quoque continet, hinc fit, ut, modico ca- lore, fermentetur, inque vinum convertatur; continet etiam Sulphatem Potassae. In vase, postquam lac distillatum fuerit, residuum su- perest, quod Carbonatem Potassae, Muriatem Potassae, Phosphatem calcis, et Phosphatem Magnesiae, ferri, et Muriatem Sodae, continet.