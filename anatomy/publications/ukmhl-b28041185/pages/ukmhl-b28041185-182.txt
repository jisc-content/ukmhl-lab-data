170 DE STRUCTURA ET USU HEPATIS. dispergitur, et in ramulos innumeros dividitur, qui interdum in acinis terminant. Q. Cui usui arteria illa inservit? R. Ad hepati nutrimentum praecipue sup- peditandum, et partim etiam bilem secernen- dum, destinata est. Q. Ouo vena portae distributa est ? R. In substantia hepatis in ramos innume- ros dividitur, qui appellati sunt venae portae hepaticae, hae iterum iterumque in ramulos minutissimos divisae, qui tandem in corpuscula sive acinos desinunt. Q. Quomodo acini constructi sunt ? R. Extremitates minutissimae venarum por- tae hepaticarum, et quarundam arteriae hepa- ticae interdum, villis radiatis similes, ita sunt convolutae, ut acinos sive glandulas exiguas constituant. Q. Quid in acinis fit ? R. Extremitates venarum portae ibi bilem secernunt, quam tubuli biliferi, qui illic ori- untur, statim hauriunt; in acinis quoque extre- mitates venarum cavarum hepaticarum oriun- tur, quae sanguinem, posteaquam bilis secreta est, recipiunt, venamque cavam inferiorem ver- sus revehunt, et denique truncos duos tresve formant, qui in cava ascendente terminant, ubi diaphragma penetrat.