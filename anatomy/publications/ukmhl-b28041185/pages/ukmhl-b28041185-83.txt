INTERNIS AURIS. 71 Q. Quid de lamina spirali dicis ? R. Canales sive scalas cochleae lamina spi- ralis e laminis duabus composita, proxima mo- diolo ossea, caetera membranacea, sejungit, demumque in hamulum desinit, qui in basi in- fundibuli pendet. Q. Quae de canalibus sive scalis notanda sunt. R. Canales illi duo seu scalae circum axem gyros duos cum dimidio faciunt, versus apicem cochleae tamen minores fiunt, et tandem inter sese in basi infundibuli conjunguntur. Canalis alter, ut cum vestibulo communicat, scala ves- tibuli ; alter, ut cum tympano, scala tympani appellatur. Q. Ubi apex cochleae situs est. R. Cochleae apex, qui saepius cupola voca- tur, basin infundibuli tegit, versus oculum qua- si spectat. Q. Quae de canalibus semicircularibus ob- servas ? R. Canales semicirculares in numero sunt tres, superior sive verticalis, posterior sive ob- liquus, et exterior sive horizontalis; atque per ora quinque in vestibulo desinunt. E quatuor partibus uterque canalis circuli tres vel amplius conficit, et suum ad finem amplificationem sive ampullam habet.