DE SUCCO GASTRICO. 201 Q. Si cibi in ventriculo justo diutius jacent, nonne in fermentationem abeunt ? R. Cum vires ventriculi debiles sunt, vel cum nimium ciborum pro viribus ejus recep- tum erat, solutio et concoctio ciborum tarda sunt, et fermentatio celeri pede ingravescit. Q. Quid acidum experimentis recentibus in succo gastrico detectum est ? R. Acidum phosphoricum. Q. Nonne hoc acidum in ventriculo etiam debili fermentationi obstaret ? R. Fortasse, sed ventriculo gravato difficilli- mum est dictu an succi gastrici defectus sit, vel onus ciborum nimium viribus ventriculi concoqui; interim vero remora ciborum et calor major ventriculi fermentationi favent, quae ip- sa praesertim nimia concoctioni obstat; et plu- rimum acidum vix, vel ne vix quidem, concoc- tionem salutarem restitueret. DE CHYLO. Q. Quae natura est chyli ? R. Humor blandus, albidus, lacti similis est, et brevi tempore cum steterit aeri expositus in serum, et globulos, separat, qui cremorem Jac- tis similant.