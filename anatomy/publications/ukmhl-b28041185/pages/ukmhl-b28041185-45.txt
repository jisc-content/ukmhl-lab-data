ET STRUCTURA OSSIUM. 33 Q. Quomodo mihi probas ossa sensum ha- bere ? R. Filamenta nervorum in substantiam os- sium ingredientia videmus, itaque ossa sensu praedita esse pro certo habemus; qui sensus quidem ossi sano obtusus est; ossibus enim a- nimalium scalpello vel serra incisis, animalia nihil sentire videntur; ossibus autem inflam- matione affectis, vel aliter morbosis, acutissi- mus. Q. Quomodo probas vasa absorbentia in os- sibus esse ? R. Illud bene probatum est materia ossea vasis absorbentibus ablata in Mollitie ossium, ubi paucis interdum mensibus ossa infirma, at- que flexu facilia fiunt ; osse Carie implicito in Necrosi evanescente, integumentis adhuc inte- gris ; osse evanescente cum tumor carnosus, vel Aneurisma id vehementer premit. Q. Quae membrana sacculos in ossibus jam dictos format ? R. Membranula tenuissima, saepius perios- teum internum vocata, cellulas sive cancellos, et omnia cava, in partibus ossium internis, cir- cundat, spatiumque late extentum vasis medul- lam secernentibus praebet. Q. Quae medullae ipsius natura est ? R. Medulla est oleosa, et adipi simillima.