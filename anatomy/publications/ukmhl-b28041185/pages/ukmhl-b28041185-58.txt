4(> DE INCISIONE R. Tenuis lamina medullaris est, supra ventriculum quartum et inter crura cerebelli expansa, medullam oblongatam quoque cere- bello conjungere videtur. Q. Ubi est calamus scriptorius ? R. Est fissurae subsimilis in anteriore et inferiore parte ventriculi quarti situs. Q. Num illi ventriculi quatuor inter sese communicant ? R. Certe, ventriculi laterales per foramen Monroianum inter se liberrime communicant; ibi quoque initium est ventriculi tertii, qui commercium expeditum cum ventriculis late- ralibus habet: a ventriculo tertio etiam iter facile in ventriculum quartum est. Q. Cui usui illi ventriculi inserviunt ? Ii. De usu ventriculorum, aeque ac caetera- rum partium cerebri, variae conjecturae ex- titerunt; alii anatomici sibi persuaserunt ven- triculos “ spirituum animalium officinas” esse; alii “ meras cloacas;” alii “ receptacula esse acris;” alii casu et quasi, “ accidentaliter de cerebri complicatione resultari.” Sed usus eo- rum verus parum adhuc cognitus est. Q. Quid de cruribus cerebriet cerebelli dicis? R. Hemisphaerium utrumque cerebri, et ce- rebelli etiam in crus teres desinit. Illa crura