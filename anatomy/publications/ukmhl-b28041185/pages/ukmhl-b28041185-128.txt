116 DE CIRCUITU SANGUINIS MINORE. R. Sanguis cavis e venis in auriculam dex- tram transit, quam implet, stimulat, atque ad contractionem ciet; qua sanguis in ventricu- lum dextrum mittitur, hic impletus atque irri- tatus se contrahit, sanguinemque, qui propter valvulas tricuspides redire nequit, in arteriam pulmonalem propellit: inde valvulae semilu- nares reditum sanguinis prohibent. Arteria pulmonalis, quae sese in ramos innumeros mi- nores minoresque dividit, sanguinem vehit in surculos suos extremos, qui, retis forma, sub- tilissime cellulas tenues, in quibus aer est, cir- cundant; deinde cum venis extremis conjun- guntur, quae iterum iterumque coeunt, majores majoresque arteriarum magnitudini pares fiunt, et tandem utroque pulmone truncos duos for- mant, qui in auriculam cordis sinistram con- veniunt. Q. Quo postea sanguis transmittitur ? R. Sanguis per aera in pulmonibus nunc purgatus atque refectus auriculam cordis si- nistram distendit, stimulat, eamque contrahere cogit; qua in ventriculum sinistrum propelli- tur, hic se invicem contrahens valvulas mi- trales claudit, deinde sanguinem vi magna in aortam immittit, cujus rami eum in omnes membrorum partes digerunt. Q. Quid de cordis actione notandum est ?