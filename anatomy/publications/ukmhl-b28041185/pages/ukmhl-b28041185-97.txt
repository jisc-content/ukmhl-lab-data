85 DE SENSU GUSTUS. DE CONCRETIS SIVE CALCULIS IN SALIVAE GLANDULIS. Q. Ex quibus chemicis principiis constant concreta, quae interdum, sed raro quidem, in glandulis inveniuntur, quae salivam secernunt? R. Ab experimentis recentibus concreta ex Phosphate calcis, et Albumine coagulato, quod, sale soluto, figuram concreti retinet, constare videntur. DE GUSTU. Q. Qua ratione gustus fit ? R. Papillae nervosae, quarum plurimae in lingua, aliae etiam minores in palato et buccis existunt, saliva madefiant, necesse est. Quod in os sumitur, id saliva quoque miscendum est, qua partim vel ex toto solvendum, ut undique papillas nervosas propius circundet, atque sti- mulet, quo sese erigant, et motibus linguae, im- pressiones multo fortiores accipiant, quas ner- vi statim animo ferant, quo gustus percipitur. Patet igitur, quod in saliva insolubile sit, nihil saporis moturum : vel salivam ipsam deficien- tem, aut vitiatam, gustum etiam depravatu- ram esse. i