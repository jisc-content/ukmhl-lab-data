166 DE STRUCTURA norum sequitur, et prope ad caput caecum coli angustior fit, ubi meso-colon vocatur. Q. Quibus rebus mesenterium inservit ? R. Mesenterium jejunum, et ileum huc at- que illuc sinuata involvit, iis tunicam externam dat, vertebris superioribus tribus lumborum ea intestina laxe connectit, atque in situ proprio tenet; vasa etiam sanguinea, lactea vel absor- bentia, glandulas, nervos, et adipem, inter la- minas suas includit, atque sustentat, ut proprie per canalem intestinorum distribuantur. Q. Nonne colon etiam includit ? R. Certe, ibi tamen non mesenterium, sed meso-colon nominatur, quod colon in situ ligat. DE HEPATE. Q. Ubi situm est hepar ? R. In hypochondrio dextro praecipue, par- tim in epigastrio, et partim etiam in hypochon- drio sinistro plerumque sub costis conditur. Q. Quae figura et color hepatis sunt ? R. Superficies ejus superior diaphragmati proxima gibba et laevis, inferior inaequalis est atque concava, color ejus rubicundulus est. Q. E quot fibris sive lobis constat hepar ? R. E quinque; duobus praecipuis, dextro sci-