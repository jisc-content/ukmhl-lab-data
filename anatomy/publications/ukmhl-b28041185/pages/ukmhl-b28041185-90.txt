78 DE ORE. Muriatis et Carbonatis Calcis; et Phosphatem Sodae, et Calcis praebet. Actio aeris, et Acidi Oxy-Muriatici spissum reddit coagulatione Mu - cilaginis Animalis. COLLOQUIUM OCTAVUM. DE ORE. Q. Quae partes os proprie constituunt ? R. Labra, buccae, dentes, gingivae, pala- tum, velum palati, et lingua, hisque accedant amygdalae et uvulae. Q. Dic mihi quae de labris et buccis notanda sint? R. Labra et buccae e musculis, vasis, nervis, et adipe, constant, ac integumentis pulchre teguntur, quorum cuticula et cutis inflexa, et haud parum mutata, partes omnes quoque oris internas obtegunt. Valde mobilia sunt, ideoque vultum ad affectus animi exprimendos subito mutant; praeterea cibos potionesque prehen- dendo, et enuntiando vocem, et instrumentum musicum inflando, utilia sunt.