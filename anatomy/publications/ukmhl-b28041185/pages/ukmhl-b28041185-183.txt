DE FABRICA VESICULAE FELLIS. 171 Q. Quo tendunt tubuli biliferi ? R. Tubuli sese conjungunt, majores ma- joresque truncos faciunt, qui omnes tandem in ductum hepaticum prope portam hepatis desi- nunt. Q. Cui usui hepar inservit ? R. Hepar sanguinis magnam copiam exci- pit, a quo bilem copiose secernit; et, ut veri- simillimum est, quaedam insincera sive vitiata ejiciat, eoque sanguinem purget. DE VESICULA FELLIS. Q. Ubi vesicula sive cystis fellis sita est ? R. Lobi dextri hepatis parti concavae vesi- cula fellis inhaeret, atque a sinu portarum, ubi cervix ejus est, ad marginem hepatis anterio- rem tendit, qua fundus ejus situs est. Q. Quae fabrica est vesiculae fellis i R. Est oblonga atque ad figuram pyri acce- dit, e tunicis etiam quatuor constat; quarum extima, scilicet peritonaeum, partem vesiculae fellis solum obtegit, eamque simul cum sub- stantia cellulari hepati connectit; sub illa est tunica musculosa ; deinde substantia cellularis, quae tunica nervea vocata est; tum intima est villosa, rugosa, et ubique perforatur ductibus