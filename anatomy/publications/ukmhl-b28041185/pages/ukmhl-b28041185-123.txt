111 DE PERICARDIO, &C. R. Pericardium membrana est densa et vali- dissima, e laminis duabus constat, quarum ex- terna est continuatio pleurae, quae mediastinum efficit; interna laevis, tendini similis, priore fortior, circum cor reflectitur, eique tunicam externam dat, atque ex arteriis suis extremis liquorem pericardii secernit, quo lubrica fiat ad cordis motus faciles et expeditos reddendum. Q. Pericardium cordi adhaerescit, necne ? R. Pericardium non solum cor, sed etiam vasorum initia magnorum includit, ideoque prope basin cordis sinus sive cornua format; cordi ipsi non adhaerescit, sed cum tendine dia- phragmatis, mediastino, vasisque cordis magnis, firmissime committitur. Q. Quibus commodis pericardium inservit ? R. Pericardium cor in situ tenet; ab injuriis, rebusque noxiis, quodammodo defendit; mo- tus ejus nimis vehementes impedit; et liquorem ad frictionem et inflammationem prohibendum secernit. DE LIQUORE PERICARDII. Q. Quid de liquoris pericardii natura et prin- cipiis chemicis notandum est ? R. Liquor pericardii sero sanguinis similli- mus est, calori subjectus opacus fit, Albumen-