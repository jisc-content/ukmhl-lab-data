5 DE FABRICA CUTIS VERAE. Q. Quid praeterea de corpore mucoso no- visti ? R. Id cutem universam, locis sub ungui- bus exceptis, complectitur; crassius nigriusque Mauro, Aethiopi, quam Britanno, et Gallo, est; coloremque proprium gentibus singulis exhibet. Q. Quibus rebus corpus mucosum inservit ? R. Extremitates et vasorum, quae ibi aut desinunt, aut incipiunt* et nervorum, qui in papillis distribuuntur, ductusque glandularum sub cute jacentium in situ proprio tenere, sus- tentare et quodammodo defendere videtur. DE CUTE VERA. Q. Ubi sita est cutis vera ? R. Sub cuticula et corpore mucoso situm habet tertia et firmissima integumentorum cor- poris. Q. Quae cutis verae fabrica est ? R. Fabrica cutis e fibris intime et firmissi- me inter se nexis, vai*ieque dispositis, constat, vique magna dilatandi ac resiliendi praedita, et nervis ac vasis sanguineis ita numerosis referta est, ut punctus quidem minimus dolorem mo- veat, sanguinemque emittat. Q. Quid dicis de ejus superficie externa?