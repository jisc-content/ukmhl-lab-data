DE DOCTRINA IS Q. Quae contractionis musculorum ratio est? R. Ratio, etiamsi diu multumque quaesita sit, adhuc parum cognita est. Fibrae autem mobilitate praeditae, vique nervosa, stimulo admoto, statim agunt; id est, tument, brevio- res, crassiores, ac multo duriores fiunt, simul- que partes, quibus annectuntur, appropin- quare faciunt. Q. Quomodo motus musculorum ordinati et constantes fiunt ? R. Actiones musculorum geruntur sic, ut, cum alii musculi vi contrahendi artum flec- tunt, alii his adversarii velocitate simili actiones quasi impediant, retardent, et quodammodo obsistant; idque, quod contrarium est, invicem accidit: unde fiat, ut motus sibi constantes, aequabiles, et ordinati procedant. Cum au- tem contra alii aliis musculis minus obsis- tant, motus plus minusve inordinati fiunt, ut in quibusdam morbis quotidie conspicere licet. Q. Nonne sunt musculi quibus adversarii desunt ? R. Plurimis quidem cavis musculis, scilicet, cordis, arteriarum, intestinorum, ventriculi, uteri, sphincterum, et similium, adversarii de- sunt ; et illi nihilominus sese aequaliter con- trahunt, iterumque relaxant.