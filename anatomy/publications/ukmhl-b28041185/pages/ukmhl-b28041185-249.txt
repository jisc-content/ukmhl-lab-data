DE UTERI APPENDICIBUS. 537 ejus cervice rugae tum obliquae tum transver- sae sunt, inter quas folliculi existunt, qui mu- cum effundunt. Q. Nonne peritonaeum utero tunicam dat ? R. Peritonaeum uterum tegit, tunicamque propriam efficit, et utroque latere ejus sese in- sinuat, duplex fit, ligamentaque lata duo con- stituit, quae lateribus pelvis uterum connec- tunt, atque inter laminas ejus duas, tubas Fal- lopianas, ovaria, vasa sanguinea et lymphatica, nervos, ligamentaque rotunda, sustentant. Q. Quid de ligamento rotundo observandum est ? R. Ligamentum rotundum ex angulis uteri prope fundum utrinque oritur, atque ex fibris musculosis, vasis, et nervis, membrana cellu- lari involutis constat, inde oblique ad annu- lum abdominis tendit, egreditur, atque in in- guine et pube evanescit. Q. Quid de ovario observas ? R. Ovarium utroque latere uteri a fundo di- gitum transversum abest, sub peritonaeo insi- det in parte posteriore ligamenti lati; figura ejus oblonga est, et plana, atque in magnitu- dine varia pro foeminae aetate, partubusque. Intus componitur ex vasis, nervis, et vesicu- lis sive ovis substantia cellulari albida circun- datis.