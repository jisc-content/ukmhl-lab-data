29 DE FORMATIONE OSSIUM. COLLOQUIUM TERTIUM. DE FORMATIONE ET STRUCTURA OSSIUM. Q. Unde ossea materia derivatur ? R. Ex sanguine. Q. Quibus vasis deponitur ? R. Arteriis extremis. Q. Quomodo in foetu id fit ? R. In foetu primo gelatinae subsimilia vasa sive arteriae, paucos post conceptionem dies conformari videntur, quae sanguinem in om- nes ejus partes digerunt, atque in locis propriis materiam idoneam partes solidiores et osseas formando deponunt. Q. Qua ratione arteriae extremae materiam illam in quibusdam tantum locis deponunt? R. Id fit quadam mirabili et certe peculiari actione extremitatum arteriarum, quae nunc unam, nunc alteram rem demittant; natura autem illius actionis adhuc in occulto latet. Q. Quomodo ossa formantur ? R. Ossa omnia foetus primo gelatinae, de- inde cartilagini subsimilia, vasis exiguis repleta sunt. Arteriae exiguae in illa substantia carti-