DE EXHALATIONE CUTIS. 12 Q. Quae res hunc sensum acuunt, atque adjuvant ? R. Intentio animi, et usus frequens sensum tactus maxime acuunt; tenuitas cuticulae, et facilitas quarundam partium flectendarum, qua plurimae papilla^ in rei contactum veni- unt, multum adjuvant. Q. Cui usui sensus tactus inservit ? R. Hoc sensu de mole, figura, duritie, mol- litie, asperitate, laevitate, distantia, et pondere rerum, judicamus. Cum vero cuticula casu submota est, sensus ingratus vel dolor fit. Q. Sensusne tactus unquam obtusus fit ? R. In quibusdam cerebri et nervorum vitiis, ut compressione, vulnere, et vis vitalis defec- tu, vel cuticula labore densata, et ustione du- rata, hic sensus vel in omni, vel magna parte corporis, aut nimis obtusus fit, aut omnino abo- letur. DE EXHALATIONE PER CUTEM. Q. Quid de halitu cutis intelligis ? R. Vaporem esse invisibilem, qui extremis arteriarum ramulis, vulgo vasis exhalantibus dictis, quae sub cuticula hiant, in superficiem corporis emittitur. Q. Quae quantitas halitus cutis indies emit- titur ?