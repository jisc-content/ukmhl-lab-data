DE CARTILAGINE. 23 DE CARTILAGINE. Q. Quae est cartilago? R- Substantia est albida, laevis, haud ita dura, vi resiliendi magna praedita. Q. Quae est ejus structura ? R. Fibrae ejus exiles ita ordinatae sunt, ut lamellas ossibus similes componant: et ali- quando in os convertantur. Structura carti- laginis utique ossi in Acido tenui soluto simil- lima est. Q. Quomodo cartilago nutrimentum sen- sumque accipit ? R. Vasa ejus sanguinea ita admodum exi- gua sunt, ut neque sanguinem rubrum, neque injectum anatomici admittant, nisi cum os jamjam e cartilagine fiat: neque nervi ejus adhuc visi sunt. Nihilominus tamen humor limpidus nutrimentum ei vehat; et nervi quo- que exiguissimi sensus aliquid impertiant, necesse est. Q. Quibus commodis cartilago inservit ? R. Cartilago superficies articulares inter- dum obtegit, ideoque motum plurimum expe- dit. Interdum vice ossis fungitur, flexilis ali- quem motum patitur, atque vi resiliendi pro- priam figuram recuperat, ut in larynge, et