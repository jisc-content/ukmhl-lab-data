65 DE VISU. tes, humore aquoso primum, deinde magis ad- huc lente crystallina, tum humore vitreo, in cursu suo refringuntur; et demum in punctum sive focum super retinam colliguntur, ibique imago rei, unde manavissent, pulchra et distinc- ta, sed inversa, depingitur, quam animus sta- tim percipit. Oculus quoque modo quidem mirabili sese distantiis rerum conspectarum ope musculorum ejus citissime aptare solet. Q. Quomodo rem ipsam erectam, distinctam, propriisque coloribus expressam, si ejus imago super retinam inversa depingatur, videmus ? R. Illud diu multumque inter philosophos disputatum est, et adhuc sub judice lis est; igi- tur absque in arenam descendendo dicere mihi licet, hominem ita ab Opifice rerum supremo constitutum esse, ut a prima aetate verum po- situm rerum consuetudine acquirat. Q. Qua ratione fit, ut eadem res binis oculis conspecta non duplex videatur ? R. Bini oculi motibus suis semper consen- tiunt, et, axibus eorum semper parallelis, in idem punctum rei, quae conspicitur, dirigun- tur ; imago ejus igitur eodem loco utriusque retinae exprimitur, et ea ratione visus perfectus ac simplex fit.