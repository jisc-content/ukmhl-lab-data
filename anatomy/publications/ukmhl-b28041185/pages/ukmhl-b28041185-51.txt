DE PINIBUS CEREBRI. 39 Q. Nonne sunt alii sinus, praeter quos no- minavisti ? R. Sunt alii minores, nempe sinus circularis Ridlei, sinus duo cavernosi, sinus duo petrosi su- periores et inferiores. Q. Quid de sinibus generaliter observas ? R. Sinus longitudinalis major majorque fit, ut occipitium versus procedit; sinus laterales quoque majores fiunt, ut descendunt; et in si- nibus illis chordae transversae sunt, quae sinus prohibent ne nimis sanguine distendantur. Q. Ubi sitae sunt glandulae Pacchioni ? R. Utroque latere sinus longitudinalis sub dura matre plurima corpuscula subalbida sita sunt, quae glandulae Pacchioni appellantur. Q. Quae de membrana sub dura matre ja- cente digna memoria sunt ? R. Illa membranula tunica arachnoidea ap- pellata, imprimis tenuis, tenera, et pellucida, ita cerebrum arcte cingit, ut difficillime, nisi ad tuber annulare, separari possit; per eam etiam flexus sive convolutiones, ut vulgo vo- cantur, cerebri pulcherrime videmus. Nulla vasa in hac membranula adhuc visa sunt. Q. Quid sub tunica arachnoidea in conspec- tum venit, et quae est ejus fabrica ? R. Pia mater vasis sanguineis, et fortasse lymphaticis, ubique referta, non cerebrum so-