16 DE DOCTRINA R. Musculi substantiae carnosae sunt, mo- tibusque omnimodis perfungendis habiles. Q. Quam fabricam musculi habent ? R. Musculi e fibris mollibus saepius rubi- cundis, mobilibus, ac tendinibus, componun- tur ; quae, stimulis admotis, sese contrahunt, iterumque relaxant. Q. Quomodo hae fibrae disponuntur ? R. Fibrae musculorum lineis rectis, obli- quis, radiatis, et curvis ita disponuntur, ut plerumque oriantur ab osse vel tendine alio, aliique inserantur: hinc iis nomina fibrarum e directione imposita sunt. Q. Quomodo musculi ipsi et fibrae, e qui- bus musculi constant, aliae super alias, moveri expeditiores redduntur ? R. Membrana cellularis nunc tenuis, nunc crassa, quippe quae materiam pinguem et oleosam in cellulis suis contineat, non muscu- los solum fasciae similitudine, verum etiam fibras musculorum circundat, lubricat, ac eodem tempore inter sese alligat, et motus eorum multo faciliores expeditioresque reddit. Q. Quae partes musculi propriae sunt? R. Tres; scilicet, origo, quae a parte stabi- lissima, ad quam contractio spectat, oritur; venter, qui major fit, et quasi tumet, quando- cunque musculus se contrahit; et terminatio.