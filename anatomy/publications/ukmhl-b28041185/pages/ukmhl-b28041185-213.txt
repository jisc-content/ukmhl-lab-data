201 CIBORUM. triculi, ructus et interdum vomitus materiae acidae male concoquentium, et experimenta de industria nuper instituta quoque, alimenta in ventriculo hominis sani fere aliquantulum aces- cere et fermentescere ostendunt. Q. Quid de succo gastrico in concoctionem perficiendo observandum est ? R. Succus gastricus ventriculo ipsi proprius extremis arteriis ventriculi secretus cibos diluit, solvit, chemicis mutationibus, verisimile est, favet, fermentationem nimiam compescit, atque in pulpam tenuem nempe chymum redigit, qui per pylorum transit. Q. Nonne calor, agitatio et tritura, et fer- mentatio aeque, ac succus gastricus, concoctio- nem ciborum festinant promoventque ? R. Calor plurimum, agitatio multum, fer- mentatio vix aliquid, facit, succus gastricus ve- ro primum instrumentum est ad concoctionem ciborum festinandum atque promovendum. Q. An succus gastricus exhalantibus ventri- culi semper secernitur ? R. Ventriculus cibis completus et stimulatus in actiones fortes cietur, et tum succum gastri- cum copiosissime secernit; cum vero inanior, cibis paulatim concoctis, minus minusque, et tandem inanis vix aliquid succi illius secernit: quo plenior igitur certos intra fines ventriculus