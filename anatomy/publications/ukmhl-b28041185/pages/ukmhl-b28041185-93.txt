DE DENTIBUS. 81 Q. Quid radices primorum dentium, quo corrumpantur, facit ? R. Dentes secundi ordinis increscunt, sur- gunt, radices dentium primi ordinis premunt, irritant, et ita stimulant, ut humor effundatur, qui radices dentium sensim quasi solvit, quo vasis lymphaticis absorbeantur atque auferan- tur. Q. Ex quibus partibus dens constat ? R. Dens corpus et radicem habet; supra gin- givam corpus; ubi gingiva dentem cingit, cer- vix ; pars maxillae inhaerens, radix, nomina- tur. Q. Quae fabrica dentis est ? R. Substantia alba durissima, cortex striata interdum dicta, dentis exteriorem partem con- stituit ; intra quam est ossea materia in stratis disposita, quorum alium alium circundat. Q. Quomodo dens nutrimentum recipit ? R. Vasa sanguinea radices ingrediuntur, et in parte media dentis existunt, unde nutrimen- tum denti suppeditetur. Q. Quot radices habet dens ? R. Incisores et cuspidati radicem unam ; molares anteriores, duas, hinc bicuspidati in- terdum vocantur; molares posteriores, tres vel quatuor radices habent. Q. Quid de dentibus sapientiae dicis ?