86 DE PHARYNGE. DE GUTTURE. Q. Quid de gutture intelligis ? R. Guttur pharyngem et laryngem cum musculis, ligamentis, et vasis propriis, compre- hendit. Q. Quae de pharynge notanda sunt ? â€¢ R. Figurae infundibuli est, ante vertebras colli sita; cibos potionesque recipit, deinde musculi linguae inhaerentes agunt, atque basin linguae retrahunt, qua bolus intra potestatem constrictorum pharyngis defertur, qui musculi, alii post alios, deorsum sese contrahunt, et bo- lum in oesophagum detrudunt, cujus contrac- tione in ventriculum tandem demittitur. Q. Quibus rebus pharynx inservit ? R. Pharynx non solum ab ore cibos recipit, inque oesophagum, cum quo committitur, de- mittit ; verum etiam multum in voce modulan- da adjuvat. Q. Quid de larynge generaliter observas ? R. Larynx ad partem colli anteriorem sub osse hyoideo sita, cui, et basi linguae, et pha- ryngi, adhaerescit; ex cartilaginibus quinque constat, quae ligamentis in situ tenentur, mus- culisque moventur, atque membranis obtegun- tur. 4.