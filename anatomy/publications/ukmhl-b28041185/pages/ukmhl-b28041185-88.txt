DE PARTIBUS NASI. 76 figura ossium spongiosorum, superficiem nasi internam maxime augent. Q. Num membrana partes illas tegit ? R. Omne cavum nasi, omnesque hos sinus, tubasque et ductus, membrana pituitaria sive Schneideriana mollissima ac delicatissima, ra- mulisque nervorum, praecipue primi et etiam quinti paris referta obducit. Q. Nonne mucus ibi secernitur ? R. Sub membrana pituitaria glandulis sive folliculis, ut vocantur, mucus secernitur, qui membranam eam madefacit, surculosque ner- vorum ad impressiones odorum accipiendas ap- tissimos tenet; sinibus tamen parcior, cavo autem nasi ipsius multb copiosior est, et inter- dum e naribus fluit. Q. Quibus rebus nasus ipse et sinus cum illo conjuncti inserviunt ? R. Nasus ipse organon olfactus primum con- stituit, viamque, qua saepius et in vigilia et somno spiritum trahimus atque emittimus, praebet; vocem quoque adjuvat, ac clariorem reddit. Sinus naso vicini nihil olfactui non conferre videntur, praecipue autem spatium amplum dant, quo sonus reverberetur, et eti- am augeatur, voxque multo magis sonora at- que distincta reddatur.