DE CELLULIS COLI. 196 R. Non, sed inter ligamenta intervallis bre- vibus septa transversa valvulis conniventibus subsimilia interponuntur, quae cellulas coli con- stituunt, massamque alimentariam in transitu paululum impediunt. Q. An septa transversa in recto intestino sunt, necne ? R. Non, in recto enim fibrae musculosae aequaliter disponuntur, atque in imo sphinc- tera internum formant, cellulae igitur ibi de- sunt ; rugae autem abundant. Q. Nonne sunt villi et glandulae mucosae in colo ? R. Ita; villi innumeri breves, et glandulae haud paucae perexiguae mucum secernentes passim collocatae, in colo sunt; et in recto praecipue prope anum valde numerosae viden- tur. Q. Ubi sitae sunt appendiculae adiposae ? R. A parte externa coli in cavitate abdomi- nis pendent. Q. Cui usui sunt ? R. Appendiculae adiposae humorem oleosum exudare videntur, quo superficies externa in- testini crassioris lubrica fit, eoque alia intesti- na tenuiora actionibus suis sine impedimento perfunguntur. Q. Quis usus coli est?