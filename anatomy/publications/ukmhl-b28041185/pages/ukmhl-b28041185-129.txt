DE STRUCTURA ARTERIARUM. 117 R. Notandum est auriculas binas simul se contrahere, deinde, iis relaxatis, ventriculos bi- nos simul se contrahere etiam : auriculae igitur et ventriculi se alterne contrahunt atque re- laxant. DE STRUCTURA ATQUE USU ARTERIARUM. Q. Quae arteriarum fabrica est ? R. Arteriae canales membranacei sunt, vi mirabili resiliendi atque micandi praediti, venis albiores, et validiores. Q. Quot tunicas habent arteriae ? R. Constant e tunicis tribus, cellulari nimi- rum, musculosa, et membranacea, imprimis te- nui, densa, et laevi: fibrae musculosae, de more circulorum dispositae sunt. In locis quibusdam corporis, ut in thorace et abdomine, tunicam aliam pleura vel peritonaeo accipiunt. Q. Quae caetera de arteriis notanda sunt ? R. Arteriae, quae cordi vicinae emittuntur, simul cum eo sese contrahunt; illae vero a corde remotissimae paululo serius, quam cor, sese contrahunt. Areae ramorum duorum arteriae fere dimidio majores, quam truncus, sunt. Arteriae thoracis et abdominis, utpote juxta cor, ad angulos magnos, illae autem ex-