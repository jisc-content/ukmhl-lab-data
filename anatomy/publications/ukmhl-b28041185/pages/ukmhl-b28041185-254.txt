242 DE NERVIS exeunt inter sese et etiam cum sympathetico communicant, musculisque retrorsum ramulos distribuunt. Q. Qui nervi e secundo lumbari oriuntur ? R. Ex secundo, ramuli funiculo spermatico in viris, labiis pudendi, ligamento rotundo, et utero in foeminis, emittuntur. Q. Qui nervi ex aliis lumbaribus oriuntur ? R. Ex secundo, tertio, et quarto lumbari, nervus obturatorius utrinque oritur, et per mus- culos femoris distribuitur. Major pars tamen primi, secundi, tertii, et quarti lumbarium, nervum cruralem anticum constituit, qui e pel- ve cum arteria femorali exit, musculis femoris potissimum dispergitur, et denique in crure et pede evanescit. Q. Quid de nervis sacralibus potissimum memoria dignum esse videtur ? R. Nervi sacrales posteriores musculis dorsi mittuntur, anteriores cum sympatheticis com- municant ; quorum primi, secundi, atque ter- tii, cum quarti et quinti lumbaris trunco com- muni conjuncti, plexum constituunt, ex quo nervus sciaticus oritur, ex fibrillis quoque inde orientibus nervus pudicus ; qui musculis ani, perinaeo, et genitalibus, distribuitur; et nervus glutaeus, qui musculis glutaeis dispergitur, origines ducunt.