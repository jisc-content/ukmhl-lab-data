70 DE PARTIBUS canalium semicircularium, et meatus auditorius internus. Q. Quibus partibus vestibuli illa exeunt ? R. Ex vestibulo in tympanum fenestra ovalis parte in exteriore ; in canalem cochleae unum foramen rotundum, in anteriore, viam aperit ; canales semicirculares parte in posteriore in ora quinque desinunt, quae ibi patescunt; meatus auditorius internus parte in ejus interiore in fo- ramina quinque vel sex, cribri forma, desinit. Q. Quis situs cochleae est? R. Cochlea parti vestibuli anteriori vicina est, atque basi ejus ad meatum auditorium in- ternum versa, plana jacet. Q. Quibus ex rebus cochlea constat ? R. Ex axi, lamina spirali, et canalibus, seu scalis duabus. Q. Quae axem cochleae formant ? R. Modiolus, cujus basis ad meatum audito- rium internum spectat; et infundibulum, cujus basis ad apicem cochleae versus sita est, axem faciunt. Apex modioli cum apice infundibuli conjungitur, duosque conos cavos in plano ja- centes formant. Q. Quid cavitates eorum occupat ? R. Fasciculus portionis mollis nervorum, qui per scalas distribuuntur.