De Calculis Bilis. 166 mota, solutio adhuc vaporata crystallos de- mittit, quae suaves et saccharo lactis similes sunt. Bilis ad siccitatem vaporata, deinde in vase aperto igni bono superimposita, tumet, ardet, fumosque copiosos emittit: residuum aqua bene lotum solutioni sodam, murias sodae, phosphas sodae, phosphas calcis, et sulphas sodae, dat, et postea signa ferri os- tendit. DE CHEMICIS CALCULORUM BILIS PRINCIPIIS. Quibus chemicis principiis calculi, qui in ductibus bilem vehentibus interdum gignuntur, constant ? R. Calculi a bile orti in classes quatuor commodissime dividi possunt. Classis prima calculos coloris subalbidi, structurae crystallinae fulgidae in lamellis vel striis dispositae, atque gravitatis aqua minoris, comprehendit. Quorum materia inter adipem et ceram intermedia videtur, itaque adipocera nominatur.