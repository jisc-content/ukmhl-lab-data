90 De Mammis. R. Mammae duae glandulosae sunt, su- perque partem thoracis superiorem et ante- riorem parvo inter sese intervallo sitae sunt; prima aetate exiguae sunt, ad pubertatem versus rotundiores, magis prominentes, ac grandiores, suisque muneribus fungendo ha- biles, fiunt; foeminis adultis tamen, gravi- dis, et praesertim puerperis, et lactantibus, maximae et pulcherrimae sunt. Musculo pectorali majori lata basi per membranam cellularem utroque latere adhaerescunt, sur- gunt teretes, et in apicem sive papillam de- sinunt. Utraque mamma ex glandulis mi- noribus fere innumeris constat, quae omnes ductibus sive tubulis lactiferis inter sese conjunguntur, qui majores majoresque fiunt, et in apice papillae per ora duodecim vel quindecim tandem hiant. Hae glandulae, multo adipe, et membrana cellulari, quae, magna ex parte, molem mammarum rotun- dam constituunt, et vasa sanguinea atque lac- tea sustinent, circumdantur. Papilla rubra est, et titillatione, vel etiam cupidine, sese paululum erigere valet. Circum basin pa- pillae areola est, ubi sitae sunt multae seba- ceae glandulae et folliculi.