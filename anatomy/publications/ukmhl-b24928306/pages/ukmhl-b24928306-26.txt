DE CARTILAGINE. Quae est cartilago ? R. Substantia est albida, laevis, haud ita dura, vi resiliendi magna praedita. Quae est ei structura ? R. Fibrae ejus exiles ita ordinatae sunt, ut lamellas ossibus similes componant; et ali- quando in os convertantur. Structura carti- laginis utique ossi in acido tenui soluto si- millima est. Quomodo cartilago nutrimentum sen- sumque accipit ? R. Vasa ejus sanguinea ita admodum exi- gua sunt, ut neque sanguinem rubrum, nec injectum anatomici admittant; nisi cum os jam jam e cartilagine fiat: neque nervi ejus adhuc visi sunt. Nihilominus tamen hu- mor liquidus nutrimentum ei vehat; et ner- vi quoque exiguissimi sensus aliquid imper- tiant, necesse est. Quibus commodis cartilago inserit ? R. Cartilago superficies articulares inter- dum obtegit, ideoque motum plurimum ex- pedit. Interdum vice ossis fungitur, flexilis.