De Ramis Aortae 132 A parte anteriore aortae, cum primum in abdomen descendit, emittuntur arteriae dia- phragmaticae, quae per diaphragma ramulis innumeris distribuuntur, cumque mammariis internis conjunguntur. Paululo inferius arteria coeliaca emittitur, quae in ramos tres, scilicet, gastricam su- periorem sive coronariam ventriculi superio- rem, hepaticam, et splenicam, diducitur. Gastrica superior curvaturam ventriculi minorem sequitur saepe ad pylorum usque, ramulosque cardiae, oesophago, omento mi- nori, et lateribus ventriculi ambobus, distri- buit. Hepatica ad portam hepatis tendit, atque ibi gastricam inferiorem dextram sive gastro- epiploicam dextram emittit, quae sinistram versus tendit curvaturam ventriculi majorem sequens, atque suo in cursu ramulos pyloro, duodeno, pancreati, omento, et utrique la- teri ventriculi, dat; hepatica tum in ramum dextrum et sinistrum dividitur, qui per he- par et vesiculam fellis distribuuntur. Splenica tortuosa currit, et prope splenem gastricam inferiorem sinistram sive gastro- epiploicam sinistram emittit, quae curvatu-