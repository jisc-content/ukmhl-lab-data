De Cerebro. 42 R. His remotis, duram matrem omnium membranarum densissimam, crassissimam, et validissimam videmus, quae e fibris for- tibus et varie dispositis componitur. Cum omni facie interna calvariae, sed praesertim cum suturis dura mater vasis innumeris com- mittitur ; adeoque vasa interna commercium cum externis liberrimum habent. Guttulae sanguinis e vasis ruptis effunduntur, et con- sistunt. Dura mater duplex descendit inter hemisphaeria duo cerebri, cristae galli os- sis ethmoidei adhaerescit, occipitiumque ver- sus currit, et sub sutura sagittali inter lami- nas ejus duas spatium triangulum format, quod est sinus longitudinalis, et tandem de- sinit in tentorium cerebelli, falxque appella- tur. Inter falcem et tentorium sinus secun- dus sive torcular Herophili est, et inter la- minas tentorii et ossa utroque latere sinus sunt laterales. In iis sinibus chordae trans- versae sunt, quae sinus prohibent ne nimis sanguine distendantur. Utroque latere sinus longitudinalis sub dura matre plurima cor- puscula subalbida sita sunt, quae glandulae Pacchioni appellantur.