199 DE VESICA. <5>. Quae de situ vesicae et locis, quibus adhaeret, observas ? R. Vesica post ossa pubis in pelve sita est, quum autem urina distenta in regionem hypogastricam surgit. Aliter in viris atque in foeminis posita, nam in illis juxta rectum intestinum est, in his vero super et potius ante uterum posita est. Fundus ejus pars est superior et antrorsum inclinatus, solutus atque liberior : cervix ad arcum pubis posi- ta, cum itinere urinae sive urethra jungi- tur, quae in viris spatiosior et compressior in glande penis terminatur, in foeminis au- tem brevior et plenior supra os vaginae se ostendit. Vesica in parte anteriore cum ossibus pubis per substantiam cellularem, in utroque latere cum pelve, pone cum recto intestino in viris, cum utero in foeminis, per substantiam cellularem et peritonaeum, cum umbilico per ligamenta, cum cole per urethram, committitur. .Q. Dic mihi structuram vesicae. R. Vesica tunicas habet tres; peritonae- um tamen fundum solummodo vesicae obte-