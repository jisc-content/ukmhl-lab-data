De Ventriculo. 1 75 desinit, cardia vocatur. Pars ventriculi si- nistra major est, dextra magis magisque an- gusta fit, atque in pyloro terminatur. Car- dia altior pyloro est, ibique, ventriculo cibis impleto, angulus formatur, quo cibi minus facile in oesophagum redeant. Pars ejus dextra sub lobo hepatis sinistro sita est, at- que cum duodeno conjuncta ; sinistra cum splene committitur. Ventriculus superfi- ciem superiorem et inferiorem, curvaturam etiam majorem atque minorem, habet. Haec utique locum mutant, prout ventriculus plus minusve cibis impletur. Quae ventriculo structura est ? R. Structura ejus oesophago simillima est, atque ex tunicis quatuor etiam, sed multo fortioribus, componitur. Quarum externa peritonaeo formatur, sub ea est substantia cellularis, quae interdum vocatur tunica cel- lulosa Ruyschiana: deinde tunica muscu- losa est, quae ex stratis fibrarum duobus constat, fibrae strati externi ab oesophago continuatae videntur, atque in longitudinem currunt, fibrae autem strati interni prioribus validiores transversim dispositae ventricu- lum annulis similes quasi complectuntur: