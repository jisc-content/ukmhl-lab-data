128 De Venis Partium lem infundunt, qui a spina ossis frontis in- cipit, et, trianguli forma, in parte falcis superiore retro sub sutura sagittali procedit, sanguinem suo in cursu a venis plurimis re- cipit, hinc major majorque fit, et tandem ad jugum transversum ossis occipitis in sinus duos laterales desinit. Torcular Herophili sanguinem a vena Galeni, ab inferiore sinu longitudinali in parte falcis inferiore posito, et a partibus cerebri internis, recipit, inter partem falcis posteriorem et tentorium cerebelli existit, atque in sinus laterales etiam desinit. Sinus laterales super juga transversa ossis occipitis deorsum flectunt, et per foramina lacera posteriora descendunt, atque venae jugulares internae, postquam e cranio egres- sae sunt, appellantur. Sinus circularis Ridlei glandulam pitui- tariam circumiens cum sinibus cavernosis communicat, qui ad latera sellae Turcicae positi sanguinem suum in sinus petrosos su- periores et inferiores immittunt, qui sese iterum in sinus laterales deplent. Alii sunt etiam sinus minores circum foramen mag- num positi, qui sanguinem partim in venas