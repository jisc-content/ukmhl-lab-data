FIC. XVIII. Embryo masculinus, qui forsan paullulum spiritu vini induruit. Aetate quadrimestris videtur. FIC. XIX. Embryo masculinus quadrimestris. Egregium admodum corporis masculini hujus aetatis exemplar, ipso quodammodo vultu se- xum prodens, inprimis thorax insigniter masculinus est. Auri- cula talis, qualis in ipso invenitur. Penis crassiusculus, seroÂ» tum vacuum. FIC. XX. Embryo femininus, qui quartum mensem cum dimidio aetate ex- plevit. Perbelle corporis feminini egregium exemplar embryo- num agmen in liac tabula claudit. Cutis justa pinguedinis quan- titate gaudet. Embryonem, qui vultus gratissimi venustate, trunci plenioris formositate, membrorum eximiorum concinni- tate magis sese commendaret, hucusque me videre non memini. Capitis paulum ovati admodum regularis est forma, frons expli- cata, rotundata. Oculi grandes insigniter a se invicem distant. Palpebrae jam pullulavere. Nasus directe a fronte descendens vix simus dicendus est. Osculum semiadapertum, labellis deli- catissimis cinctum. Mentum teretiusculum. Auricula formo- sior, quam in reliquis embryonibus. Collum lepidissimo capiti formositate respondet. Thorax insigniter femininus. Humeri devexi sunt, brachium rotundatum, manus et digiti mu- liebres. Artus inferiores superant magnitudine superiores, fe- mora magis ac in masculinis arcuata videntur.