TABULA CLXIX. Ex Sqemmerring Icon. Embryon. kuman. FIGURA I Ovum humanum foecundum, quinquemestre integerrimum, li- quore amnii turgidum, violentia summa elisum a miseranda ma- tre, cujus abdomen maritus, miles Borussicus, crudelissime pe- dibus calcaverat, ejusdem perfecte magnitudinis, qualem figura exhibet. Figura latus praebet anterius et sinistrum ovi dum in utero matris continebatur. Liquet ergo foetum in utero non praecipitem dari, sed omni tem- pore solita naturae lege infimum locum occupare. Liquet etiam, ex hac figura foetus faciem plerumque sursum, sinistram et po- steriorem partem pelvis versus spectare. Secundas illaesas cum foetu, non modo primis temporibus, sed etiam quinto mense ovum humanum a similitudine non inepte dici patet; ovum enim hoc ovatam revera gerit formam, adeo ut diameter perpendicularis a superioribus tendens inferiora versus, longitudine superet diametrum horizontalem. Cernimus praeterea in isto ovo formam cavi uteri gravidi, cui adhaerebat; scilicet pars superior ovi, fundo uteri adaptata quae fuerat, latior: quae medio utero, latissima: quae cervici, angustissima apparebat. Ovum liquori spirituoso idoneo innatans subtilius inspiciendo ubique superficiem ejus plus minus flocculis subtilibus et raris hirtam reperi talibus, quales in spatio pedem dextrum inter et caput in figura expressi sunt. Flocculi isti tamen multo copio- siores non modo, sed etiam longiores, magis coagmentati et sti- patissimi cernuntur in sinistra et superiori parte quam placen- ta occupat. Secundae hac parte, ob placentam, adeo sunt crassae, ut examen