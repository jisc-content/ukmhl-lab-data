TABULA CXXXIX. Uteri pars anterior et dextra , cauta manu ab adhaerentibus secundinis separata, et in sinistrum latus reflexa. Id eo factum est consilio, ut pars membranae deciduae ac placentae , cum vasis earundem cera repletis, et superficies uteri cui adhaeserant interna, oculis expone- rentur. Partes lineis designatas proxime sequens tabula exhibet in- tegras. Priorem autem hic habet locum linearum de sequenti tabula explanatio, ne literae insculptae nimis illam obscurarent. A. A. Femorum superiora. B. B. De angulis inferioribus partium continentium abdominis , quod superest, in ossa ilium reflexum. Anguli utrinque , peritoneo vasis distincto integuntur; quod vero, ex par- te , praesertim in latere sinistro , ad cursum vasorum epigastricorum retegendum, exscindebatur. C. C. Ossa pubis supra foramina ischium transverse scissa. D. D. Ischium processus ascendentes transverse scissi. Ossa haec pelvis, symphysi pubis sublata, laxa evaserunt; et in latere sinistro, ad descensum uteri in cavum pelvis magis illustrandum, extrorsum fuerunt evulsa. E. E. Arteriae inguinales. F. F. Venae inguinales. G. G. Arteriae epigastricae. H. II. Venae epigastricae. L Arteria obturatoria sinistri lateris , epigastricae scilicet ramus . K. K.K. Ligamenta rotunda ex abdomine ad exteriora vasorum epi- gastricorum descendentia. L. L. Sectio integumentorum et musculorum , in utroque ingui- ne, facta nimirum, dum partes pelvis anteriores conti- nentes amovebantur. M. Perinaeum.