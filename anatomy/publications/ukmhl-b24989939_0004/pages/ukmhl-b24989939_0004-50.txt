TABULA CLIV. Idem denuo uterus, sed omnino apertus, ut foetum in situ naturali ostendat. Circa fundum quaquaversus substantia tam placentae quam uteri incisa conspicitur. Uteri partes exteriores, lineis leviter adumbratae, eaedem sunt, quae in praecedenti figura, et in Tabula CLI. ad plenum sunt expressae. B. B.B. Uteri dimidii superioris substantiae sectio, ad partem qua placenta adhaerebat. C. C.C. Placentae sectio; illius cava spongiosa cera flava, ex uteri arteriis, et cera rubra, ex venis impleta sunt. D. D.D. Gyri nonnulli funis umbilicalis, brachia inter et crura E. E. Sectioni uteri superimposita funis umbilicalis extremitas, ad partem illam placentae, quae foetum praejacebat, excisa. Foetus iconem explanare supervacaneum foret. *J tero per medium diviso, dimidii inferioris substantiae sectio, ad eam partem scilicet qua membranae adhae- rebant. foetus positi.