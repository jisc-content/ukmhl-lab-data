Z. Z. Os uteri in vagina, ad os coccygis vergens. Quamvis in hoc cadavere fundus uteri dextrorsum inclina- tus fuerat, os uteri tamen adeo ad dextrum se tenebat, ut cultrum anatomicum has partes secantem fugeret. m. m. Ad os tincae, uteri et vaginae substantia coalita. n. n. Uteri in duas partes aequales secti margo posterior. o. o. Uteri secti pars anterior. Sectio haec nequaquam per me- dium uteri se habebat, sed ad latus dextrum haud pau- lulum; etenim ut figurae praecedentes commode possent delineari, cadaver hoc modo necesse habui disponere. p. Os uteri intus, q. Uteri paries internus membranis suis vestitus. Fundus uteri in hac figura non repraesentatur; tum quo- niam id a proposita ratione alienum duxi, tum quoniam uterus adeo flaccidus et tener tunc temporis erat, ut in situ suo naturali, ad arbitrium et usum pictoris, mini- me potuerit retineri. Membranae, tempore quo tabula haec delineabatur, ipsae se ab utero fere prorsus sejunxerant. In parte superio- ri, decidua, ubi se ab utero receperat, venulis abunda- vit; juxta os uteri, vix ullum horum vasorum vestigium apparuit. r. Meatus urinae. s. Vesicae urinariae pars inferior, uteri cervicem inter et va- ginae partem superiorem sita. Omnes vesicae portio post symphysin pubis sita jamdudum abscissa fuerat. Melius autem mihi visum est, figuram vel curtam dare, quam aliquod ingenio excogitatum pingere.