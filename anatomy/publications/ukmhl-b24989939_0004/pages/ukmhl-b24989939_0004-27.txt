TABULA CXL. V. Foetus in utero prout a natura positus. Omnes hujus figurae partes, utero et iis quae in eo con- tinentur exceptis, eaedem fere sunt cum iis, quae, in tabula praecedenti lineis exterioribus, literisque jamjam explanatae sunt. In hoc tantum discrepant, nimirum hic vesicae urinariae pars superior omnino sublata est, ad foetus caput in parte uteri inferiori exhibendum. Uteri et secundarum pars anterior, una cum placenta, omni- no sublata est. Funis umbilicalis est discissus, deliga- tus, et in marginem uteri resecti sinistrorsum reflexus. Ad fundum uteri membranae investientes etiam in mar- ginem uteri quo melius possint conspici inversae sunt. Caput foetus in uteri parte inferiori, in pelvis scilicet cavo, ponitur; corpus ejus praecipue in latere dextro jacet. Positio obliqua, vel ad lineam diagonalem appro- pinquans ; unde partes posteriores antrorsum sunt et ad uiatris latus dextrum; partes anteriores retrorsum et ad latus sinistrum versae. Pes dexter inter femur sinistrum et tibiam occurrit. Corpus, uti infantibus denuo utero exclusis plerumque fit, muco albo pinguiusculo foeda- tum: scilicet hic mucus, ad dorsi partem superiorem, ex rugis in corpore foetus, motuque suo lineis intersecta, oculis subjicitur. Repraesentatur quaeque pars eodem modo quo primum occurrebat, ne quidem vel digiti ar- ticulo deturbato, partem aliquam magis illustrandi, aut tabulam elegantiorem reddendi gratia. /