TABULA CLV. A septimo cadavere, septimo graviditatis mense. Aperto cruciformi in- cisione utero, et reclinatis rite cornubus, per membranas foetum con- tinentes, foetus ipse aquis innatans conspicitur. Reliquae partes nudis lineis distinctae sunt, A. A. Femora. B. Mons veneris, ad partem qua abdominis in- cisio longitudinalis desinit. C. Scrobiculus cordis, qua abdominis incisio incipit. D.D.D. D. Partium continentium abdominis anguli quatuor re- flexi, ut viscera plene paterent. E. E. Omentum, in latere dextro abdominis. F. F. Colon, ad latus sinistrum abdominis transiens. G. C.G. Intestina tenuia, uteri latus sinistrum versus, quorum gyri nonnulli, tempore quo cadaver primo apertum fuit, ante uterum jacebant. H. H.H.H. Uteri, cruciformi incisione aperti, anguli quatuor, a secundis subtus positis liberati et reflexi, ut contenta ejus in conspectum prodirent. I. Uteri superficiei intimae pars exigua, cui placenta adhae- serat, minus quidem complanata, magis autem sanguine imbuta quam pars illa quae membranis vestita fuerat. K. Lobi parvi placentae superficies parti proxime dictae re- spondens . L. Membranae liquorem amnii continentes, quae ad partem uteri inferiorem, propter cadaveris declivem situm, foe- tus partes superiores e conspectu fere tollunt; ad fun- dum autem uteri subsidentes, foetus partes satis distin- ctae in conspectu locant. M. In hoc angulo, uterum inter et secundas, pictor id expri- mere voluit, quod in cadavere satis manifestum fuit, sci- licet, uteri et secundarum substantiam inter se mutuo continuatam: dum autem hanc partem separabamus, te- nera illa internectens membrana, decidua, in duas lamel- las abiit; quarum haec utero, illa chorio, adhaerebat.