Idem uterus; postquam scilicet inversa pars uteri fuerat abscissa, et decidua ablata, ea mente ut foetus, in liquore amnii natans, per pellucidas membranas appareret. Decidua reflexa hic adeo tenuis fuit, ut, nisi ad marginem placentae, vix percipi posset. Foetus, cujus crura fune umbilicali circum-vincta sunt, per se satis est manifestus. FIC. III. Corpus luteum ovario in sinistro perscissum, ut appareat quale sit ejus cavum, sub hoc tempus gestationis. Qualem se habeat cicatricula illa, in externa facie corporis lutei ovarii sinistri, ibi cernitur, ubi stat litera C. in figuris prima et secunda.