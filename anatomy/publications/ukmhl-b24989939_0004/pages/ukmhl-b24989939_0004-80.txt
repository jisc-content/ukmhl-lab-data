tus, vel arcus in modum incurvatus, ut tuber coccygeum caput fere attingat; microscopio visus talis fere apparet, qualem figura linearis subjecta demonstrat. Capitis aut monstrosi aut morbo- si magnitudo corporis reliqui magnitudinem fere aequat: neque oris neque oculorum ullum rudimentum satis conspicuum, li- cet in embryonibus bene comparatis illa jam ea aetate non mo- do adsint, sed etiam luculenter demonstrari possint. In trunco autem integerrimo non modo spinae dorsi delineatio, sed etiam artuum rudimenta manifeste conspiciuntur. Et qui- dem artus superiores tuberculorum globosorum instar appa- rent, ampliores simul et magis prominentes artubus inferiori- bus. Artus inferiores pari modo tuberculorum vel papillularum instar pullulaverunt, et tuberculo coccygeo a se invicem di- sterminantur. Tuberculum autem istud coccygeum arcuatum carinae in modum surgit, et altius porrigitur, quam illa ipsa tubercula artus inferiores repraesentantia. E medio corpore nascitur tenuissimo filo vesicula, quam umbili- carem appellant, sita inter amnion et chorion. Embryo diutius in spiritu vini servatus. Aetate, ni fallor, se- xtam hebdomadem explevit. Totus embryo vermiculi in modum incurvatus, multo minus ta- men quam antecedens (Fig.III.) paululum spiritu vini induruis- se, eamque ob causam membra distinctiora monstrare videtur. Truncus adeo jam increvit, ut a capitis mole non amplius supe- retur. Spina dorsi distincta est. Oculi manifesti sunt, oris apertura luculenta, nasi nullum rudi- mentum . Artus superiores et inferiores longiores et crassiores sunt, quam in embryone antecedente. An thorax plenior forsan sexum masculinum prodit? Funiculus umbilicaris crassus longitudine jam increvit.