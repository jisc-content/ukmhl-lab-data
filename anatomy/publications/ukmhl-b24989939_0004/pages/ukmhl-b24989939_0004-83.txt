Abdomen turgidulam umbilicum versus eminens, abit in funi- culum umbilicarem, antecedentis embryonis funiculo longio- rem, et minus crassum. In artubus superioribus, quamquam brevibus et crassis, facile di- stinguuntur liumeri, antibrachia, manus, quin in manibus ipsi digiti, qui papillarum teretium instar a se invicem distant. In artubus inferioribus, jam adeo prolungatis, ut ultra tuber coc- cygeum porrigantur, femora, crura, pedes quodammodo distin- gui possunt. In pedibus autem adhuc nullum digitorum rudi- mentum emicat. Inter funiculum umbilicarem et tuber coccygeum duo foraminula satis distincta. Num inde concludere liceat, sexus feminini es- se hunc embryonem? FIG. IX. Embryo femininus, octavae circiter hebdomadis, antecedentem Fig. VIII. hisce fere superat: nasus et helix auriculae jam emi- care incipiunt, reliqua autem parte faciei exigua. Thorax pla- niusculus est. Artus ultra truncum porriguntur. In artubus superioribus non modo brachium, antibrachium, manus et di- giti, sed inter digitos pollices quoque distinguuntur. In artu- bus inferioribus, praeter femora, crura et pedes, jam digitos distinguere licet. Arcus sive tuber coccygeum adhuc extat. Fu- niculus umbilicaris et longior est et gracilior. FIG. X. Embryo femininus, novem circiter hebdomadum, diutius spiritu vini servatum accepi, unde etiam occipitis forma immutata vi- detur. Oculos, nasum et helices auricularum distinctiores mon- strat: pectus complanatum est: artus superiores et inferiores magis ultra truncum prominere incipiunt quam in antecedente. Tuber coccygeum evanescit.