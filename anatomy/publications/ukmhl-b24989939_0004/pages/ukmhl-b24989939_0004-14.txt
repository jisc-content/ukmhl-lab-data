gulis inferioribus trans peritoneum sese projicientes. H. Hepatis lobus sinister, in parte summa regionis epigastri- cae situs. Illius in superficie, arteriae quaedam parvae, ex substantia illius glandulosa exeuntes, et in peritone- um quo vestitur diffusae, delineantur. I. Omentum in regione epigastrica situm, intestinis tenuibus incumbens. Vasa quamvis cera vividi coloris impleta, ob partis adipem cerni vix potuerunt. K. Omenti pars inferior et media, ab utero antea elevata, quae in plicaturas multas quam minimas contracta ja- cuit et compressa. L. Omentum a latere dextro, post partem eam uteri, qua in- cipit tuba dextra, descendens. M. Omentum quod in latere sinistro ante tubam fallopianam, ec. descenderat, seorsum positum, quo partes eae in conspectum prodirent. N. N. Duo intestinorum tenuium gyri, quorum utrique, maxi- me autem inferior, omenti parte praedicta tecti fuerant. O. Uterus, regionem totam umbilicalem et hypogastricam possidens. Superficies ejus vasorum ramulis tenuibus in- tertexta: horum pleraque venae. Multa sanguine solum- modo impleta, cadavere diutius asservato, paulatim eva- nuerunt. Situs uteri paulo obliquus, et ad latus dex- trum. Umbilicus parte qua stat haec litera aliquanto al- tior fuit. Forma uteri quodammodo irregularis; aliae ejus partes aliis eminentiores. Id ex eo oritur, partim quod visceribus vicinis incumbens, praesertim ad fun- dum, se ad eorum formam finxerat; partim etiam quod contenta ejus formam irregularem prae se tulerant. P. Tumor ad latus sinistrum uteri, in ea scilicet parte cui media placenta interne adhaerescebat. Q. Uteri tumor in latere dextro, ubi foetus nates jacebant, ubi etiam foetum per substantiam ejus satis distincte tactu sentire licuit. Undique circum hanc partem ute- rus aliquanto depressus, et sacculi instar aqua repleti, tactum afficiebat.