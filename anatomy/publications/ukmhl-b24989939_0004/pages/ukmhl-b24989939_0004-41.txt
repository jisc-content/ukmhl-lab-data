TABULA CIL A quinto cadavere, nono etiam gestationis mense, systema arteriosum uteri quintuplici figura expressum. Mulier haec, post partum neutiquam difficilem, in animi deliquium inciderat, causa quidem adstantes latente; horis autem duabus a partu nondum lapsis, illam mors abstulit. Arteriae cera rubri colo- ris impletae. FIGURA I. Facies uteri inversi, quo praesertim loco placenta adhaeserat, A. Pars media superficiei, cui placenta adhaeserat, in fundi parte postica, et paulo ad latus sinistrum sitae. B. B. Arteriae convolutae quamplurimae, quarum extremitates, quo loco per deciduam ad placentam decurrerant, rup- tae sunt. C. C. Orificia venarum uteri ( vulgo sinus appellata ) quae per deciduam ad placentam decurrerant: haec multo plura quam quae in figura repraesentantur; minora praesertim innumera. Ex venarum illarum cursu, uteri scilicet su- perficiei parallelo, aere non prius inflato, orificia vix possunt conspici. Earum igitur flatu distensarum maxi- ma pars delineatur, nimirum ut umbris insertis, magis conspicuae evaderent, et cursus etiam earum obliquus, nec non orificia ramorum inter sc coeuntium, in conspe- ctum venirent. D. Uteri superficiei pars cui membranae adhaeserant. Vasa hujus partis, omnia quam minima. Pars etiam ipsa lae- vior, quam ea cui Placenta se immiserat. Faciei deci- duae externae perfectam qnanuam similitudinem prae se ferebat.