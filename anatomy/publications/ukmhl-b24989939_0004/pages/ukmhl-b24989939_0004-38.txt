TABULA CXLVII. A tertio cadavere, nono graviditatis mense. Uteri conspectus ab ante- riori, cum vagina et vesica urinaria. Pariete hujus anteriori, cum secundis ei adhaerentibus, inciso, et in fundum ejus reclinato, situs foetus erecti conspicitur. Vasa uteri cera prius injecta, turgida fue- runt. A. Vesica urinaria in situ suo naturali, respectu habito ad uterum. B. Vaginae pars superior et extima, quae sub symphysi os- sium pubis jacet, quaeque ibi cum urethra connectitur. C. Vaginae cavum in conspectu positum, cum labia partesque aliae externae fuerant abscissae, quo specimen hoc e ca- davere eximiretur. D. D. Vasa spermatica, ad uteri latera ascendentia. E. E. Tubae; quarum extremitates, seu fimbriae, sub racemo vasorum spermaticorum, occultantur. F. In uteri latere dextro, vena magna, ab anastomosi vena- rum hypogastricae scilicet et spermaticae, ortum suum ducens. G. G. Ligamenta rotunda. II. H. Uteri pars anterior, cum portione placentae quae ei adhae- rebat, incisa, et in fundum uteri reclinata, ut foetus in conspectum prodiret. I. I. I. Uteri substantiae, et membranarum investientium, sectio. K. K. Eadem sectio per placentae substantiam ducta, quae uteri parti anteriori in latere dextro adhaerebat. Ex figura inversa latus dextrum sinistrum fit. L. Funis umbilici, a foetu ad placentam transiens.