qoo Museum anatomicum. . Pars II. Vis us. Il84* Caput cujus cranium sectione horizontali est ablatum, pars orbitalis ossis frontis deleta. Oculi cum musculis in ca- vitate orbitae haerent. Osseum septum intermedium narium a fronte usque ad palatum serra exsectum, ut liber aditus ad utrumque cavum narium pateat. Cornicula lacrymalia et canalis nasalis per puncta lacrymalia materia ceracea flava im- pletain situ naturali retenta atque praeparata; nempe eapars ossis maxillae superioris, quae canalem nasalem tegit, in utroque latere effracta. Musculi oculi, musculi faciei, omnes glandulae salivales majores , quarum acini glandulosi mer- curio vivo repleti et in quorum ductum excretorium Ste- nonianum et Whartonianum styli ex testo confecti sunt im- missi; quo obtinui, ut in cavo anteriori oris, inter dentem molarem secundum et tertium, stylus aperturam ductus Ste- noniani, et sub lingua, stylus aperturam ductus Whartoniani in utroque latere monstret. Lingua cum suis musculis ex ore protracta et in latam superficiem expansa, os hyoideum cum suis musculis, musculi subcutanei, sterno-cleido-ma- stoidei, musculi constrictores pharyngis cum oesophago, musculi laryngis cum arteria aspera et haec cum suis bron- chis exarati. Ex adulto.