120 Museum anatomicum. Pars I. duos pollices longus atque latus, partem aliquam cerebri contiriens , propendet. Nasus compressior et deformatus, ita ut vix nasus habeatur; os apertum atque admodum magnum; aures parvae. Manus dextra quinque quidem digitos habet, sed ossa metacarpi sunt compressa, ita ut tota manus valde sit deformis. 3o4' Embryo sex circiter mensium sexus potioris, cujus caput in ingentem magnitudinem extensum. Hydrocephalus sic dictus externus omnium, quos unquam vidi, maximus; qui dum nascebatur tota cohors plebis exclamavit vulpem esse natam. 3o5Â» Embryo septem mensium monstrosus sexus potioris secun- dae speciei. Pars frontalis ossis frontis, pars superior ossis occipitis et fere integra ossa bregmatis deficiunt; clausa sunt haec ossa dura matre et integumentis externis; cerebri portio hoc cavum implens, deesse videtur. Oculus sinister deficit, labium superius deficit; hinc os hiat, infra oculum dextrum apertura rotunda canalis est, ad fauces ducens. Thorax con- tractus ac deformatus; cor viam sibi per ossa et integumenta paravit externa, libere pendet atque hepati insistit. Abdo- men nulla habet integumenta, apertum est, hinc omnia viscera libere pendent. Manus dextra quatuor habet digitos, manus sinistrae omnes digiti inter se concreverunt, uterque pes recurvatus. Monstrum quidem adspectu horrendum, verum propter situm cordis atque fabricam, rarissimum.