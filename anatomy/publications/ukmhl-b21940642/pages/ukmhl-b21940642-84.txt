2S Museum anatomicum. Pars I. j9y, Oculas ex infante duorum annorum, in quo membrana sclerotica deleta, choroidea cum suis vasis venosis apparet. Solae venae rubra cera saturatae. 198. 199* Ambo oculi ex infante quinque annorum, quorum tota membrana sclerotica ablata; choroidea et retina in dextro oculo a nervo optico usque ad pupillam incisae et reflexae sunt; ita, ut modo leviter retina cum portione am- bitus anterioris membranae hyaloideae cohaereat; in sinistro oculo , incisione prope ingressum nervi optici in cavum oculi facta, choroidea et retina ita sunt reflexae, ut cum ambitu anteriori membranae hyaloideae cohaereant. Venae solae cera rubra felicissime expletae; venae iridis superbiunt. 200. 201. Oculi ex infante sex annorum ; in ambobus mem- brana sclerotica ablata. Nervus opticus, membrana choroi- dea, retina atque humores bene sunt servati, vitreus nempe et crystallinus. Venae solae cera rubra injectae. 202Â» 205. Ambo oculi ex adulto ita praeparati, ut, resecta sclerotica atque secundum longitudinem aperta, choroidea et retina cum suis vasis venosis bene appareant. In altero oculo substantia nervi optici pulposa secundum longitudinem ita incisa, ut decursus venae centralis sic dictae ad retinam optime pateat. In altero vero , nervus opticus illaesus relictus. Humores in ambobus oculis caute amoti. Solae venae cera rubra injectae.