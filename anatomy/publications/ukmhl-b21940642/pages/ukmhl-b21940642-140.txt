84 Museum anatomicum. Pars I. 653* Simile praeparatum 655. Sinister oculus est perfecte sanus, dexter vero valde morbosus. In sclerotica cor- neam vix distinguere valemus ; choroideae pars posterior usque ad orbiculum ciliarem in os commutata, ita, ut tan- quam globus excavatus a parte ejusdem anteriore removeri possit; in centro hujus segmenti posterioris observamus foramen illud rotundum, quod in statu naturali lamina cri- briformi clauditur. Segmentum anterius choroideae molle est, hoc inciso, videmus lentem in os mutatam et retinam induratam. Plura lege in F. A* Walter Descriptione musei mei, Tom. I. pag. 146. No. 294. 659. Simile praeparatum. Oculus dexter est morbosus. Ex adulto. 660. Simile praeparatum 636. Oculus dexter est morbosus. Ex viro quinquagenario. 661. Simile praeparatum, in quo ambo oculi morbosi rescissi fuerunt. Ex adulto. 662. Simile praeparatum 655. Ambo oculi morbosi, et ambo nervi optici in origine graciles atque subrubelli, ubi vero sese conjungunt, flaccidi sunt. E femina quadraginta ali- quot annorum.