accommodatae sint, et canalis, quem sibi finxerat Ferreinus compressione utriusque palpebrae in bulbo effici, locum habere nequaquam possit. * §• g9- Extra, ad tempora versus, limbi palpebrae utriusque usque illo, ubi conjungun- tur, margines habent acute resecatos. Intro vero, nasum versus, limbi paullo ante, quam superior cum inferiore conjungitur, desinunt arcuati, id est, extra versus convexi, intro versus concavi esse. Imo inde ab hoc loco recte deorsumque flectuntur usque eo, ubi copulantur, neque ibi margines habent, verum prorsus rotundati sunt. Ibi, ubi uterque limbus ita mutatur, orificium quoddam satis apparet, punctum lachrymale, sive ostium superioris canaliculi lachrymalis in superiore palpebra, et ostium caniculi lachry- malis inferioris in inferiore palpebra. Hi enim canales dum a cute teguntur, in super- ficie interna finem utriusque limbi eo usque fingunt, ubi alter cum altero connectitur. §• 7°* In margine interiore utriusque limbi multitudo pororum minutorum duobus ordi- nibus dispositorum apparet, qui sunt orificia folliculorum Meibomianorumj quorum supra commemoratio facta est. §• 71* In margine externo utriusque limbi densato ordine breves rigidique pili, qui vocantur cilia, collocati sunt. Crassiores sunt et rigidiores, quam pili superciliorum, sed eodem plerumque colore, quamquam et nigros animadverti in nonnullis, qui capil- los flavos, flava item supercilia iridemque caeruleam haberent. Alii ciliorum pili praestant aliquantum, alii paullisper remotiores positi sunt. In palpebra superiore crassiores, longiores et copiosiores sunt, quam in palpebra inferiore. Longissimi sunt in parte limbi ea, quae est maxime convexa: breviores, dis- junctiores et tenuiores in eorum extremitatibus. Ibi, ubi puncta lachrymalia incipiunt, prorsus esse desinunt.