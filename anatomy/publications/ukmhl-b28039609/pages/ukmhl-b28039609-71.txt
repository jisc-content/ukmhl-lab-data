Capita ciliorum palpebrae superioris extra et sursum versus, capita vero palpebrae inferioris extra versus arcuata sunt, ne limbis invicem sibi impositis pili implicentur. Stirps singulorum pilorum in ciliis ita directa ex limbis eminet, ut cum externa superficie palpebrae angulum obtusum conformet. '§• 72- Palpebris apertis cilia quasi vallum quoddam sunt bulbi et prominens munimen- tum contra occursantia animalia aut alia fortuitu incidentia, simulque eundem opacant, ac leniunt coruscos micantesque lucis radios, ne offendant oculum. Facillime exten- duntur et contrahuntur, minutissimumque tactum percipiunt, quo commotae palpebrae monent, ut a periculis oculo minitantibus caveamus. Ita admoniti solemus palpebras claudere, seu alio modo oculum defendere, si palpebris clausis cilia attinguntur. Tum enim ciliorum utriusque palpebrae alterum ad alterum sese applicat, et velut duo palo- rum ordines munimentum commune rimae palpebrarum praebent. §. 73. Loci, ubi palpebra superior et inferior conjunguntur, anguli, sive hirci* sive canthi vocantur. Pro situ vel amplitudine dividuntur in angulum externum sive temporalem minorem, et in angulum internum * nasalem majorem. %- 74* In cantho temporali palpebrae angulum efficiunt fere acutum, et nisi latissime diductae sunt, extremitas limbi palpebrae inferioris latet sub limbo palpebrae Superioris: limbus enim palpebrae superioris paullo longior est, quam limbus palpebrae inferioris. §. 75. - Proxime canthum nasalem utraque palpebra format angulum longe acutiorem eo, qui prope canthum temporalem cernitur, sed non sphaerae formam habet. Caeteruin locus, ubi utraque palpebra conjungitur, non in angulum tam acutum conformatus apparet, D