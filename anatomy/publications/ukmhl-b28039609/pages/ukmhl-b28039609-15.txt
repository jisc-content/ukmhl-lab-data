XI Caeternm excusandus mihi videor, quod ego, qui me ipsum subiiciam iu- dicio anatomicorum peritorum, tam raro patefecerim sententiam meam de aliorum observationibus. Ea, quae mihi non ita sese habere videbantur natura, ut ab aliis descripta erant, ita exposui, ut ostendebat natura, ratus me neque modeste neque caute facturum esse, si refutare vellem eos, quorum observationes, iis, quas ego instituissem, non omni ex parte responderent, praesertim quum indices mei, ipsa perscrutatione naturae edocti, decreturi sint, illine, qui ante me in his rebus versati sunt, diligentius et accuratius observarint, an ego? Caeterum ipsa rei natura mihi postulare videbatur, ut cum expositione organorum lachrymalium coniungeretur descriptio partium oculi externarum univer- sarum , quum hae ipsae partes tam connexae et aptae inter se sint, ut sl sin- gulas semotas et seiunctas a reliquis explicare velles , vix expositionem perspi- cuam et perfectam partium omnium reddere posses. Quod attinet ad icones, quas ad hunc librum adiunxi, quamquam pluri- mum absit, ut illas praedicem manu dccta et artificiosa delineatas, tamen du- bito, si respiciatur veritas et concinnitas figurarum, ad naturam expressa, quin aliquid relictum sit, quod vituperationi esse possit. Perspicuitatis inserviendae caussa partes plures, inprimis ossa, in delineando non praetermisi, quamvis non proprie pertinerent ad rem meam. Quamobrem eas quasi obiter nonnisi litteris signavi, ne in explicandis figuris usque ad satietatem longus fierem. Nervos eÂ£ vasa omnium partium , quas descripseram , etiam delineassem, nisi id maiori sumtui fuisset. Praesertim id opera et diligentia singulari Waltheri Halleri, Meckelii et Zinnii ita factum est, ut vix desiderari possint delinea- tiones harum partium meliores. B 2