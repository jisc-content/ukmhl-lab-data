22 Si plus lucis in oculum admittere volumus, ut v. c. in crepusculo acriter cerna- mus, etiam in laetitia, admiratione, stupore, horrore et quae sunt ejusdem generis, supercilia elevamus, id quod fit per musculum frontalem. Si lux offendit oculum, aut si cogitationi, indignationi, et moerori dediti sumus, deducimus supercilia per musculum orbicularem palpebrarum. In affectu ingrato irae, contemtus, odii etc. contrahimus supercilia utriusque lateris canthum internum versus. Id quod fit per musculum corrugatorem utriusque supercilii. Horum musculorum structura inferius accurate describetur. Supercilia eum inprimis in finem adesse, ut oculum defendant a sudore de fronte defluente, eumque per tempora deducant, id et supra jam dixi, quamvis ex forma super- ciliorum per se pateat. §. 63. Palpebrarum universa extensio et forma integra optime cognosci potest tum,’ quum clausae sunt. Earum,circuitus inde a marginibus orbitae usque ad mediam anteriorem super- ficiem bulbi oculi producitur, ubi palpebra superior ab inferiore separatur rima obliqua, horizontali. • • §. -64. In utraque igitur palpebra spectanda est superficies interna et externa, margo et anguli, in quorum parte externa et interna margines uniuscunque palpebrae inter se conjunguntur. §. 65. Superficies palpebrarum ad formam bulbi, quem circumdant, curvantur.