*. 15 oblique deorsum et prorsum tendit, eum in finem, ut sub margine infraorbitali, ubi tum foramen infraorbitale vocatur, venae, arteriae et nervo infraorbitalibus transeun- tibus, sese aperiat. c A p. n. De conjunctione orbitarum cum naribus. §• 37- Jn pariete orbitae cujuslibet interno, anterius versus sub ipso osse frontis, ibi, ubi illud cum osse lachrymali conjungitur, sulcus paullulum depressior initium sumit, qui, quum ab eo incipiat canalis lachrymalis, in nares transiens, per quem ductus lachrymalis mem- branaceus lachrymas in nares deducit, eam ob caussam vocatur sulcus lachrymalis. Margo hujus sulci posterior acutissimus est, et curvatur extra versus: margo anterior magis rotundatus et paullo brevior est. Sulcus lachrymalis eam partem ductus lachry- malis membranacei continet, qui appellatur saccus lachrymalis. §. 38. Canalis nasalis sive lachrymalis continuatio sulci lachrymalis est, quae produ- citur usque ad meatum narium inferiorem, eam anteriorem partem orbitae perforans, qua transit paries inferior in parietem internum. Hicce canalis paullo oblique a parte anteriore ad posteriorem versus et ab interna parte ad externam versus declinatur. Hori- zontaliter dissectus, figura apparet minus orbiculari quam elliptica, quum lateribus paullo depressior sit. Superne et inferius canalis iste paullulum latior est, quam in media sua parte angustiore. Ostium ejus inferius aperit sese anterius versus in meatum narium inferio- rem sub osse turbinato. *