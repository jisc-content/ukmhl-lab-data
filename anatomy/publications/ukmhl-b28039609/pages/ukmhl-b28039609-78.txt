~ §• 9S- Inde a limbo palpebrae utriusque diriguntur lineae hprum folliculorum sebaceorum, recta et deorsum versus , invicem parallelae, usque ad marginem convexum tarsi. Sed in media parte multae harum linearum incipiunt curvari, ita tamen, ut unaquaeque earum in eadem distantia cum reliquis procedat. Omnes finem habent in margine con- vexo tarsi, et mediae eam ob rem longissimae sunt. Earum linearum numerus ad viginti sex vel triginta plerumque assurgit. In palpebra superiore longiores sunt, in inferiore breviores, sed latiores. §• 99* Vnaquaeque linea singula constat e folliculis minutis coacervatis; ita, ut tres ordines eorum in linea quaque conspici possint. His folliculis inest materia sebacea, quae prope limbum palpebrae ex orificio, quod in quoque linea ineunte patet, exprimi potest, si illud arctius comprimitur. §• 100. Folliculi singularum linearum inter se cohaerent. Nam in palpebra, quam per aliquod temporis spatium spiritui vini immerseram, sebum congelatum, quod in limbo ex orificio exprimebam, manifeste formam folliculorum inter se connexorum repraesentabat. §. ioi. >' Morgagnius in palpebris bovum et hominum in media quaque linea ductum con- spexit, ad quem folliculi serie juncti erant, et cujus exitus in limbum palpebrae patebat. Ego vero, quanquam mihi persuasissimum est, tales ductus adesse, fateor me illos nun- quam animadvertisse. Sed inpalpebra, cujus vasa sanguifera materia ceracea optime impleta erant, inveni, ad unamquamque lineam vasculum porrigi, quod in longitudinem trans lineam duceretur, et in quemlibet folliculum ramulum tenerrimum extenderet. Iam' Ruyschius vasa ista complevit cera, materiamque hanc egit usque in folliculos ipsos. Interdum etiam lineae duae producuntur in orificium unmn limbi palpebrae.