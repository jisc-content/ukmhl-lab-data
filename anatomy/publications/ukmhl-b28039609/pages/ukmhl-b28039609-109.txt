63 bras contrahens, quae partim superficiem bulbi humoribus abluant et quasi invol- vant, nequid illum laedat, partim faciant ad humores deducendos, qui, si tanta abundantia adsunt, ut a punctis lachrymalibus absorberi nequeant, contractione ve- hemente palpebrarum ex oculis exprimuntur ita, ut de genis defluant. Goniunctio arcta, qua nervi adnatae, glandulae lachrymalis et palpeprae tenentur inter se, vi- detur caussa esse, quod quoties afficitur adnata, organa lachrymalia et palpebrae pro consensu suo summo pariter et celerrime afficiantur. Exhibent autem adnatae molestiam inprimis res, quae extrinsecus incidunt et cutem tenuissimam attingunt, quod genus: bestiolae, pulvis et alia similia, frictio item palpebrarum, fumus, acres et acerbi odores, armoraciae, cepae etc., impetus radiorum lucis , quum vultum soli offerimus aut ex tenebris densissimis in lucem claram prospicimns, intentio nimia visus, ex. gr. assiduae lucubrationes , ipse sensus frigoris et aeris aperti, v. c. in equitando, et alia. Sed quaevis etiam abundantia sanguinis in vasis capitis auget excretionem humorum, qui sunt in oculis, sive illa ab ^ucto affluxu sanguinis ad caput, sive ab impedito refluxu per venas capitis originem duxerit, quod maxime accidere solet tum, quum circulatio, quam vocant,- sanguinis per pulmones, prohibetur. Huius generis caussae plerumque esse solent, quae efficiunt, ;ut lachrymarum maior copia excernatur, in his fere casibus: si bibimus ita, ut potum sine intermissione et mora ad respirandum interposita, ingurgitemus, si collum fascia arctius contrahimus, si vocem praeter naturam frangimus in acatum, in risu, in tussi et vomitu graviore, in gravedine aliisque morbis, qui impetum vehementiorem sanguinis ad caput comi- tem habent. Praeterea oculi lachrymosi sunt, si humores lachrymales tam crassi et pituitosi sunt , ut ductum nasalem facile obstruant, sive si ductus lachrymales rigorem suum naturalem amiserunt, quod in senioribus haud raro fieri observa- vimus.