studium incumbentibus, qui admiratione percuterentur, quum natura ipsa sese primum iis obtulisset. Longe alia est raLio, si artifex naturam ipsam prae- paratis anatomicis cognoverit, ac dein repetitionis causa iconibus, delineationibus et figuris gypseis uti velit; hoc enim pacto omnia illa ad naturam illustrandam, artificem- que maiori perfectione imbuendum faciunt, neglecta na- turae observatione erroribus autem eum implicant. Deinde artificem quoque vivos homines contemplari oportet, non ut sollicite imitetur, sed ut musculum vita pollentem cognoscat, quum plerumque vita vegetissima, rarius mors ei sit depingenda. Ex vivo igitur corpore discat, necesse est, quo modo musculus cute tenera ob- tectus, extrinsecus manifestetur, quasnam mutationes for- mae subire possit, quo positu motuque luculentissime oculis obtrudatur, quando recondatur, aliisque carnibus cedat. Ex eodem corpore discat, quae per cutem trans- parentia ossa sint, eandemque semper formam teneant, quod sit tendo vel ligamentum, quorum motuum articuli sint capaces, quasque formae mutationes experiantur. Huc etiam studium signorum antiquorum eorumque meliorum pertinet, quatenus vivis aequiparari possunt, quae inter actionem aliquam derepente in saxum con- vertebantur, vel naturae modum superantia, ab artifice iuxta leges formationis humanae condita sunt. $â€¢ 50. His propositis sat elucescere arbitror, Anatomiam, imo ipsius naturae vitae expertis, artis auxiliis iure meri- toq.ue esse inserendam; haud pauci artificum praestantis- simorum omnis aevi, virorumque in diiudicandis artificiis versatissimorum plane idem censuere, quorum potiores, ut omnes dubitationes dissipem, recensere liceat.