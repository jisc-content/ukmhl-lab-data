V Praefamen. Pluribus me permotura argumentis hanece scribendi materiem mihi desumsisse, confiteor. Primum persuasum mihi habebam, Anatomiae studium artifici esse saluberri- mum, multumque operae superesse, quod huic discipli- nae, in artificis usum adaptatae, potissimum in Germania nostra debeat impendi; dein hanece materiem tanto lu- bentius amplexus sum, quum Anatomiam in Academia artium urbis patriae docendi officium mihi sit iniunctum, quapropter haud alienum iudicavi, rationes, quas in per- tractando hocoe argumento persequi soleo, examini fau- torum amicorumque meorum indulgenti submittere. Quum hoc specimen elaborarem, in votis habui, ut om- nibus, qui artem colunt, ostenderem, quid sit Anatomia in artem applicata, quo modo ab ea differat, cui medicus vacare debet, quo modo artifici pertractanda sit, et quid ei praestet. Ceteroquin aliarum rerum mentionem facere gestivi, quae, quum alibi minus commode disputari queant, huc pertinere videntur, et accuratiori examine haud indignae sunt; dissentiunt v. c. an Anatomia super- sedere posset artifex, nec ne, num antiquiores artifices ei vacaverint, an non vacaverint, rei. Quod ad secun-