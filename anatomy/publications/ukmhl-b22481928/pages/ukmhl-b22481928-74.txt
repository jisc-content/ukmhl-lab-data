72 errores (§. 31. vituperatos) intueatur, ne iisdem subiga- tur. Haud quaquam anatomica est scientia, quae artifi- cem hisce peccatis obnoxium reddit, sed imperfecta eius administrandae cognitio, ex manca plerumque naturae observatione coorta. §• 38- Denique silentio non praetereundum est, pictori in- terdum id esse negotii, ut partes corporis humani qua- lescunque in medicorum usum delineet, quod ut rite praestare possit, eandem fere viam quam medicinae tiro in pertractandis Anatomiae disciplinis ingrediatur, necesse est. Eiusmodi studia voce: ars delineandi anatomica, comprehendi solent, et ab huc usque tractatis valde differunt. Quum vero artifices in hominis figura effingenda haud acquiescant, sed animalibus quoque, praecipue equo, tauro, cane, cervo, fele, capra, aquila aliisque opera ad- ornent, ex antea positis liquet, eorum fabricam etiam ab iis indagandam esse, et eo maiori iure, quum animalia, ut fideliter depingantur, in situm quietum cogi nequeant. Quod hanc materiam attinet, nihil omnino in artificum usum prostat; veritus autem, ne longiori harum rerum expositione Lectoris benevolentiam fatigarem, haud potui, quin ea supersederem.