62 garibus pulcherrima, venustissima et sublimia quaeque appetit, quae, quo modo super artificia diffundantur, arti- ficem ingenium ipsaeque Gratiae docent, eaque si desi- derantur, nec Anatomiae praesidiis, nec aliarum rerum adminiculis acquiri possunt. Ut vero haec emolumenta artifex ex Anatomia capiat, non obiter eam tetigisse suf- ficit; nec sceleton vel corporis musculos semel vidisse satis est. Tironi enim res anatomicae tantam novitatis speciem praebent, ut earum varietate perturbetur, quas, ut melius addiscat, saepius contempletur nec esse est. Haud incassum Michael Angelo per duodecim annos Anatomiae vacavit, cuius ingenium tam sublime fuit, ut paucissimi certe artifices tale quid adspirare possint. Mihi quidem, iuvenes arti vacantes satisfacere non viden- tur, nisi bis saltem cursum anatomicum pertractent, sce- leton singulaque eius ossa a diversissimis partibus depin- gant, et funus cute denudatum vario positu varioque ex intuitu effigant. Hac exercitatione compelluntur, ut sin- gulas partes accuratissime indagent, mentique fideliter infigant. Quibus factis hisce exercitationibus artifex va- cet: Virum forma pulchra nec non robusta insignem ante faciem collocatum habeat, cuius in corpore nudo graphio describat ossium, musculorum, tendinumque li- neamenta, vel in superficie apparentia vel visui recon- dita; puncta ossium denotet, quibus originem musculi ducunt, eorumque actiones motis vivi corporis membris perficiat. Hoc si contigit, idem hominem vivum collocet, positum parum agitatum ei indat, cute denudatum mente concipiat, dein talem pingat imaginem, qualem sine cuto adparituram putat, qua exercitatione potissimum for- mam musculi vivi genuinam addiscet. Paulatim diffici- lioi'es corporis positus hoc modo delineentur, et si haec