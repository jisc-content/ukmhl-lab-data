§• I. Oum de scientiae anatomicae tisu in exercendis artibus, quas dicunt, plasticis disserere proposuerim, non possum quin duarum praecipue viarum, quas humana mens per- sequi solet, litterarum scilicet atque artium, rationem habeam. Ex litteris quidem disciplina anatomica, ex artibus plastica huc spectant, Harum quaeque mutuo gaudet cum altera commercio, Anatomiae enim nostro aevo tam late divulgata cognitio magna ex parte penicilli stylique operibus suam debet celebritatem, aeque ac ar- tificum signa (ut luculentius demonstrabitur) Anatomorum cultro magnas debent gratias. Ut igitur proposita perinde medico atque artis cul- tori intelligantur, ambitum artis plasticae eiusque limites illi ob oculos poni necessarium duxi, simulque succinctam rei anatomicae adumbrationem artificis in usum subiun- gendam censui. §. 2. Ars plastica illa artium liberalium dicitur pars, cuius est, res corporeas aut corpore indutas sensibus externis olferre. Hunc ad consequendum finem variis ars pollet adminiculis, et multifariae opifici occcurrunt materiae ad