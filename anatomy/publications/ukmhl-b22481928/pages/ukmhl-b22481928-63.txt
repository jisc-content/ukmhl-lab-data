fingat; ut omnibus ossibus, in corpore vivo manifestis, figuram, positum et coniunctionem naturalem impertiat, unamquamque ossis particulam visui patentem, iusto loco, formaque legitima repraesentet; musculos omnes per cutem apparentes cum originibus, insertionibus, fini- busque rite circumscriptis denotet, quae, etiamsi minus oculis patent, ab Ana tomo tamen sciri menteque perve- stigari possunt. Eadem porro manum eius ita dirigat, ut omnes tendines et ligamenta conspicua ad insertiones suas apte decurrant, iustumque in modum prosiliant, prout partis alicuius motus requirat; ut oculi, nares, aures, manus atque pedes distincte exprimantur, et va- rietates formae humanae pro vario sexu, gente, vitaeque aetate ad naturae svmbolum conformentur. Facem igi- tur Anatome art. i praefert ad illustrandam corporis humani compaginem, velum retegit, quo natura opus suum perfectissimum occuluit, et instrumenta subsidiaque abdi- tissima, quibus machina corporis artificiosissima movetur, ob oculos ponit. Quisquis artifex coelesti arti sororem suam Gratiis minus dilectam, Anatomen associat, iunctisque utram- que manubus veneratur, marmori linteoque figuras impri- met vita mundoque dignas, nec vitiosas neque mutilas. Hinc Anatome id muneris artifici exhibet, ut ima- gines iuxta accuratam et distinctam delineationis normam concinnet, unde elucescat necesse est, quemcunque, cui de lineamentorum dignitate persuasum est, Anatomiae gravitatem et praestantiam agnoscere oportere. Caveat tamen artifex, ne plura Anatomiam postulet, quam prae- stare possit. Ars enim non acquiescit, ut, quae praesto sunt, fideliter imitetur, neque, ut verbis scriptoris cuius- dam recentioris utar, speculo aequiparanda est, quod miro artificio imagines sibi oblatas reddit, sed missis vul-