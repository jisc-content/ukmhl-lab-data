Huic Sprengelii indicio, quo nimium detrectare videtur scientiae Hippocratis anatomicae, utique re- pugnant, quae in eius historia medicinae i) ab eo alle- gantur; Hippocratem enim, ait, de sublimi Anato- miae consilio, quippe quod veram eius dignitatem por- tendit, sibi persuasum habuisse, siquidem in observandis varietatibus et aberrationibus a .figura normali posituque praestantissimarn Anatomi operam collocandam esse, ad- finnaverit. Quo loco Hippocrates hanc sententiam proposuerit, Sprengelius haud indicavit, nec mihi, quamvis diligentius circumspexissem, eam investigare contigit. His confisus, tamen non video, quo modo quis de aberrationibus a norma agere possit, nisi hanc ipsam noverit. Omnia a rebus maxime necessariis exordium ducunt, litterae et artes et quodvis institutum ita a prin- cipiis rudes et exiles erant, et post longius demum aut brevius temporis spatium additamenta fortuita et super- vacanea sequebantur. Si de aberrationibus Hippocrates dicturus erat, plura cadavera incidisse oportebat, ut primum, quae norma esset, cognosceret, deinceps, quas varietates nuncupare liceret. Ossa autem omnium corpo- ris partium rarissime inter se discrepant, excepta crassitie et longitudine, quae autem multo magis ad proportionem corporis faciunt, ideoque pluris existimandae sunt artifici quam medico. Si vero, quod interpretatio sententiae a] F. Ficoroni gemmae antiquae, literatae aliaeque rariores. Romae iy$7. Tab. VIII. Fig. 4. b] Spon. Miscell. Sect. 1. tab. 5. c] Lippcrts Dactyliothek. d] Lessings Untersuchungen, wie die Alten den Tod gebilder. Mus. florent. T. 1. tab. 91. p. 175'. l) 1. Th. p. 232.