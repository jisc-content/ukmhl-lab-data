XX laudibus ad coelum extulerunt, et ex iis in sua scripta multa transtulerunt ornamenta, Atque in his libris con- ficiendis dum elaborabat Morgagnus, nihilo minus officia sua praestabat aut studiosae juventuti, quae domum ejus tamquam officinam sapientiae frequentabat; aut amicis, qui judicium consiliumque suum saepe exquirebant, cum in iis, quae ad eruditionem, tum in iis praesertim, quae ad rem medicam ceterasque physicas facultates pertinent; aut Germanis, qui Patavii dant operam phi- losophiae, medicinae ac rerum divinarum scientiae, cum eorum patronus anni mdccxv. delectus fuerit. His per- suasit, ut sibi aedem emerent, in qua eorum biblio- theca tutius in omne tempus servaretur, et conventus ha- berentur, in quibus illi tractare solent de iis rebus, quas inter se communes habent. Qua emta, haec in ingressu iidem inscripserunt: Inclyta natio Germanica DD. arti- starum, adjuvante liberalissimo ■protectore cel. viro Jo. Bapt. Morgagno P. P. P. has sibi emit aedes etc. — Sic cum Morgagnus magno in honore Patavii viveret, electus est a senatu Veneto ineuute octobre memorati anni mdccxv. ad tradendam in ejusdem civitatis gymnasio anatomen. Non est praetereunda illius modestia hoc loco. Nam quamvis suam ingrederetur provinciam, plurimum tamen se vereri dicebat, quidnam pro dignitate loci et exspecta- tione omnium afferre posset, praesertim cum cogitaret Andream Vesauium, Reaudum Columbum, Gabrielem Fal- LiOpium, Hieronymum Fabricium, Julium Casserium, Agrianum Spigelium, Joannem Veslingium aliosque prae- stantissimos anatomicos, qui in hac sede fuerunt. Erat quidem inanis timor. Omnes enim jam tum in illud con- sentiebant elogium, tantum illum excellere anatome, ut nemo esset non solum aetatis suae, sed etiam de majo- ribus natu, qui ei anteponi posset. Quod judicium non minus oratione, quam factis comprobavit senatus. Nam cum ei satis amplum quingenorum aureorum stipendium decrevisset, illud primum raro exemplo ad octingentos, postea rarissimo ad bis millenos, singulari demum atque unico ad ducentos supra bis millenos perduxit. Sed ma- ximum , quod Morgagno dari potuit praemium, fuit in- credibilis clamor et plausus, quo ille in exedra collocatus fuit. Cujus rei cum statini fama emanasset, magna un- dique ei facta est gratulatio; et pro sua eximia in literas