302 Liber I. De morbis capitis. huic cedere, ut in tenellis, ossa possent, tumor capitis esset oriturus: et quin aliquae ex iis causis, propter quas in illorum cranio aqua congeritur, eaedem sint, ob quas congeritur etiam in adultorum , ut puta praeter hydati- des, de quibus infra ') dicemus, in plexu choroide aut alibi intra cranium disruptas; ut puta, inquam, aut ea glandulae pituitariae constitutio, quae nullam aquam trans- mittat, ut in Anglo illo -), cujus cerebri ventriculis sero plenis haec suberat glandula parte altera praedura, altera absumta, aut ea aquae natura, quae ad hanc aut per hanc glandulam transmitti non possit, quorum illud veri- simile est, cum aqua duntaxat limpida, hoc vero, cum turbida ventriculos cerebri distendit, qualis in viro prin- cipe a Brijnnkro 1 2 3 4) animadversa est, a nobis autem in ea, quae proposita est, femina. In hac enim cum is ichor, qui per artuum ulcera amandari consueverat, in eos ventriculos divertisset, impedire ipsa sibi irritando et corrugando infundibuli extremos tubulos viam potuit in glandulam pituitariam, quae propterea, ut eae partes solent, quae ab officio cessant humores excipiendi, sub- sederit ac strigosa facta sit. Quodsi crassum nec ir- ritans serum in eam glandulam se intrudat, exire autem nequeat; illud, quod e ventriculis eodem illabi perget, glan- dulam quidem vehementer, ut Peyronius ') vidit, tumi- dam reddet, sed reliquo demum sero illuc aditum prae- cludet. Ceterum in aliis aliunde esse possunt causae, propter quas vel tenui aquae iter non pateat per eam glandulam. Esse autem e naturae instituto tenuem in ventriculis aquam et limpidam, sed vix plus, quam ut ea ventriculi madeant, negandum non credo. Quodsi plus forte in catulis illis invenit Littrius 5), quibus uno ictu absciderat caput; at illi etiam tum lactentes erant, est autem in cavis omnibus fetuum et recens natorum ani- malium aquae plus quam in adultis, itaque optandum fue- rat, ut quod periculum in lactentibus fecit, idem fecisset in adultis. In his enim aquam tum demum abundare cre- dibile est, cum aut plus aequo secernitur, aut cum aliqua 1) N. 6. 2) Act. Lips. A. 1688. m. maj. 8) Eph. nat. cur. Cent. VI. obs. 1. in line. 4) Mem. de lâ€™acad. roy. des sc. A. 1741. 5) llist. de la niOme acad. A. 1711. obs. anat. VII.