Liber I. De morbis capitis. 43 Jecur durum, colore exterius rubellum marmor referens ex albido variegatum, interius autem elixo jecinori simile, utrobique minimos, e quibus constat, lobulos passim ostendebat. Habebat praeterea foramen, ibi deliciente ab ortu usque, ut videbatur, substantia in convexa facie, digiti pollicis intervallo supra imum limbum, quod in sinum patebat pro fellis vesicula excavatum, ut extrema hujus fundi particula ab illa facie inspicientibus per id foramen appareret. Nec erat tamen aequo brevior vesicula, sed in medio suae longitudinis contracta et deinde rursus dilatata, fundum contorquebat sursum et ad anteriora; ita hic per illud foramen conspici poterat. In ejusmodi vesicula bilis inerat e viridi nigricans sic tamen, ut chartam colore fla- vo obsoleto inficeret, in iliaque ad fundum nigri calculi, alii alia figura, sed omnes adeo abnormi, ut posses cum fragmentis conferre, in quae durum corpus quodpiam, si frangeres, fortuito dissiliret. Quorum unus cum flammae statim admoveretur, non hanc concepit, sed erepitavit; ceteri, in aquam projecti, cum vix momento temporis su- perficiem tenuissent, fundum omnes petierunt. Exigui erant cuncti; paulo major unus intra cysticum ductum la- tebat, sed ipse quoque parvus adeo, ut bilis transitum im- pedire non posset, quam ad intestina habuisse aditum, et- si in duodeno nec monticulus extremi bilarii ductus indi- cium , nec quod ipsi apponi solet, frenulum conspicua fue- rint, alvi tamen recrementa indicabant subviridi colore tincta. Renes parvi visi sunt pro corporis mole. Val- vulae orificiis cordis, quae venosum sanguinem admit- tunt, praefectae, ab ea facie, qua spectant inter se, non- nullas ad limbum protuberantes quasi glandulas ostende- runt, quae ex densa intus firniaque substantia compinge- bantur. Sed a ventre et thorace eo demum , quo exspectas, ad cerebrum venio. Hujus hemisphaerium dexterum inchoatam sub tenui meninge effusionem sangui- nis ostendebat ea parte, qua sinistrum ad anteriora con- tingit; vasa quoque turgidiora, quam sinistrum. In hoc tamen, cujus propterea vasa erant minus turgida, magna intus quasi in medio latebat caverna iri medullari substantia secundum longitudinem excavata, nigerrimo semiconcreto sanguine plena. Ejus parietes cavernae non modo erant passint lacerati; sed per foramen, digiti apicem admittens, pertuso ..corpore striato, in ventriculum sinistrum pate-