272 Liber J. De tnorbit capitiÂ». emoliri necesse fuerit, quod primis quidem successit die- bus; sed postea aut nihil omnino educebatur, aut, si quan- do lotium per argenteam fistulam profluere cum impetu inceperat, protinus, quasi re aliqua opposita, subsistebat, et sane extremum fistulae cavum animadvertebatur mucoso quodam et ferme purulento humore impeditum. Animad- versa quoque fuerant duo, cum primum fistula immissa est, alterum, esse aliquid prope vesicam, quod fistulae nonnihil obstaret, alterum, abdomen universum tumere, incertumque erat quanto antea. Sitiebat aeger, et cum jam prae dorsi dolore jacere non posset, si jacere cona- retur, multo majori cum difficultate spirabat; crura tamen et pedes nihil tumebant. Inter haec torquere coeperunt superiorum artuum et trunci ipsius tonicae convulsiones, quae per intervalla recurrebant, ad quadrantem horae perstantes, eodemque tempore tum vomitum flavi humoris ciebant, tum menti, quae alias vigebat, quasi quasdam offundebant tenebras. Jam vero sinister quoque artus in- ferior non secus ac dexter resolutione captus fuerat. De- nique cum pridie, quam obiret, male adeo se haberet, ut pulsus amplius non perciperentur, hi rursus paucis ante mortem horis redierunt, aegerque meliusculus esse vide- batur diutiusque tracturus. Sed (quod cautos facere de- bet medicos, praesertim ubi convulsiones subinde redeunt) his de improviso mox revertentibus, ereptus est. In ventre multam aquam vidimus eamque turbi- dam; intestina autem nonnullis in locis per quasdam flac- cidas quasi membranas inter se conjuncta. Lien, sanus alioquin, exterius albicabat. Eodem colore erat jecur, nisi quod in medio faciei convexae nigra macula appare- bat circuli forma nec major, quam ut obolo operiri pos- set; sub ea erat cavea non ita profunda, quam semicon- cretus sanguis implebat. Ren sinister intus haud procul a pelvis initiis nonnihil albi puris ostendit. Lotium, non maxima tamen copia, vesica continebat, cujus erant mem- branae crassiores factae interiorque facies distincta va- sis , quae restitans sanguis valde conspicua reddebat. In urethra quaesitum inventumque est, quid prope vesicam argenteae fistulae nonnihil resisteret, quaedam videlicet quasi carneae fibrillae, quas alias quoque vidisse memini, hinc et hinc a lateribus seminalis carunculae obliquo de- cursu et inter se parallelo descendentes ibique per in-