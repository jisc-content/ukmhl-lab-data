98 Liber I. De morbis capitis. receptacula, in sopito et mox apoplectico eo etiam minus se contrahentia, quo minus ob descripta vitia sentire et constringere se poterant, jam magna vi lotii distenta es- sent , neque ars hoc educeret, tum quia abdominis pingue- do vesicae tumorem animadvertere, tum quia nota urinae incontinentia hunc suspicari non sinebat; ob haec omnia factum crediderim, ut cum seri potulenti, quo sanguis re- dundabat, nihil amplius recipere, quippe distentissima, urinaria instrumenta possent, quod reliquum erat, in ce- rebrum aut irruerit, aut destillaverit, sicque hominem confecerit. Cur autem cerebrum potissimum inundaverit, ex apoplexia, quae olim praecesserat, intelligas licet, quemadmodum etiam ex arteriarum illuc spectantium et fortasse e glandulae quoque pituariae vitio, quorum ab altero, quid detrimenti impendere possit, alibi J) subindi- catum est, ab altero autem infra 1 2) indicabitur. Porro auriculae cordis dexterae cohaesio cum pericardio facile potuit efficere, ne illa impellendo in cor sanguini quantum ab natura institutum est, subserviret, eoque hic minus ex- pedite tum a ceteris partibus, tum a cerebro remearet. Ceterum illius auriculae et cordis cum pericardio et pul- monis dexteri cum pleura arctior cohaesio, tunc ortum ha- buisse credenda est, quando thoracis inflammatio superiore aestate hominem afflixit, quamquam de ejus pulsibus et respiratione post illud tempus nihil certi scire potui; tunc autem fuerant quales in ejusmodi inflammationibus solent. Illud denique huic historiae addendum est, post biennium eodem mense decembri hujus hominis fratrem, pariter obesum, ipsum quoque ab apoplexia periisse. Ejus pul- mones pleurae annexos, aortam vero arteriam in thorace passim osseam fuisse, retulerunt. Quod facile credidi; nam ejusdem arteivae truncum toto illo tractu, quo in ventre erat, vitiatum hic illic et osseum factum inveni, cum semini et lotio inservientia organa dissecarem. In his vesicam animadverti ea amplitudine et in parte ea figura, ut saepe nimia urinae copia distendi solitam fuisse intel- ligerem. Cetera et praesertim, quae in calvaria sunt, ante fuerant humata, quam ea, quae nominata sunt, viscera in- ciderentur. Aorta vitiata ad memoriam revocat apoplectici 1) Epiat. III, n. 22. 2) Hi. 36.