368 Liber I. De morbis capitis. tius non adeo immodica extra orbitam prominentia mini- me necessarium est; nam opticus nervus non tensus in orbita secundum naturam, sed ita laxus est, ut oculum sine disruptione, quatenus diximus, sequi possit. Quod vero ad observationem XXVII. additur ex Hiedano, pro- cidentiam quandam oculi explicante, quae vulnus super- cilio inflictum et male curatum novissime secuta erat, nisi multo aliter, ac ipse fecit, res exponatur, non facile pro- bari potest. Nam quod vulnus in sinum frontalem dexte- rum pervenerit, credibile est; quod autem sanguine in eo sinu putrefacto totus oculus infectus sit ob naturalia fo- ramina ex cavitatibus istis ad oculos penetrantia, quis con- cedat, nisi qui illa, quae de ejusmodi foraminibus e quo- rundam opinatione paulo ante1 2) attigerat, nequaquam dubitet cum anatome consentire ? Si, quem exitum id mali habuisset, aut ibi aut alio, qui me fugit, loco scripsisset Hildanus; apparere posset, an non potius caries per os- seum parietem inter illum sinum et oculum interjectum sibi pravisque ichoribus viam in orbitam aperuisset. Stra- bismi denique una, haud amplius, observatio -) proponi- tur, eaque unius oculi, cum repetatur causa ab alluente cerebrum humore inulto, quo nervi oculorum motores im- buti convellerentur. Qua causa sine ullo additamento po- sita, minime intelligis, cur non ad utrumque pariter ocu- lum strabismus fuerit. In addito scholio aliae quidem me- morantur e nostro Saxonia strabismi causae, mala vi- delicet situatio vel pupillae vel crystallini. Sed plures aliae interea praetermittuntur. Nec vero internas duntaxat di- co , ut si pupillae et crystallino utrinque recte positis non ea in altero oculo retinae pars i-espondeat, quae de- bet, sed altera, multo propior, quam par sit, coecae illi secundum naturam particulae, cujus sedes ad ipsam in- sertionem est nervi optici, ut, nisi musculi aliquanto alior- sum traherent, in eam particulam incideret pars imagi- nis, quae in retina pingitur. Externas quoque, id est, quae extra oculum sint, alias dico. Neque etiam a sola quorundani musculorum oculi convulsione, sed a paralysi etiam esse strabismus potest: quam causam diu ante Plempium auctor docuerat finitionum medicarum, quae 1) Vid. Cent. V. obs. 1. 2) Obs. 87.