Epht. anat. medica IV. art. 11, 12. 87 verat argentum vivum, magnam denique habens entero- celen in dextera scroti parte, cetera sanus adeo et robu- stus, ut veneri non secus atque adolescens cum uxore melioris aetatis perstrenue operam daret. Quam et pridie ejus diei dederat, quo dic, cum alacer et mente aeque ac corpore vegetus cum viro gravi spatiatus esset, vix ses- quihora, ex quo ab hoc discesserat, elapsa, in via mortuus inventus est. Cadaveris artus superiores valde rigidos et contra- ctos animadvertimus, et levem ad imas costas dexteras etiam tum calorem; exactae autem erant horae ab obitu viginti quatuor. Ventrem non attigimus. Thoracis viscera et vasa diligenter inspeximus et contrectavimus : sana omnia. In capite annotavimus os distortum in dexteram partem, ab cademque parte magnam quasi su- gillationem, an ab ictu cum in humum cecidit, an a san- guine illuc in mortuo ob capitis positum defluente, pro certo scire non potuimus; sanguis utique fluidus passim inventus est, nihil autem in calvaria, aut intra hanc, quod ei responderet sugillationi. Cerebrum mollius, flac- cidius, decolor, in eoque pauxillum seri magis inter amo- vendam crassam meningem quam in ventriculis animad- versi. In his plexus choroides turgidis vesiculis, ut saepe solent. In arteria autem vertebrali sinistra, qua eonfluxui jam erat proxima, lamellae parvulae, aliae tendineam, aliae cartilagineam, aliae osseam naturam quadantenus referentes. 12. Si haec ultima aliaque seponas, quae, ut adjuvare apoplexiae causas possint, in pluribus tamen non apople- cticis repcriuntur; nempe illud restabit pauxillum seri, in cujus acrimoniam rejicere queas convulsionis cerebri cau- sam, cujus indicium cum distorto ore superiores artus praebuere adeo praeter modum rigidi atque contracti. In- tra eos quindecim dies, qui inciderunt in mensem majum a. 1704, cum multos alios Bononienses de improviso sus- tulerit apoplexia; minus mirum fuit hunc quoque homi- nem sustulisse vertigini interdum et virium languori, tre- mori autem semper obnoxium, praeterea qui id aetatis adeo intemperans esset in re venerea. Illud moleste fero, me nunc satis non meminisse, quae ejus et praegressae tempestatis natura fuerit: quamquam, cum is mensis esset, quo saepe in Italia se primum intendere levior hactenus