160 Liber I. De morbis capitis. tur, serum sanguinis soporosum esse, si excremento cerebri mucoso vel aliis humoribus (praeter bilem) commisceatur. Nam in illa puella epilepticus insultus, in eo puero ingens capitis dolor praecesserant, sartorem autem non hic modo, sed subinde vigiliae, subinde somnus male habebant, nec fortasse aliquid ejusmodi, si quis diligentius quaesivisset, in viro deerat, cujus modo historiam proposui. Nec me tamen fugit, quod in idem quoque volumen l 2) relatum est, a Fraxcisco Syi.vio in ipsa bile, quippe non secus ac opium, impense amara, vehementiorem narcosin positam esse, et praeter aquam alia in veternosorum capitibus, praesertim vero sanguine distenta vasa non raro inveniri; imo in quibusdam '-) cerebrum satis exsuccum, ac hydrope aut colluvie serosa, quibus lethargici plerumque afficiuntur, prorsus immune deprehendi. Quorum ego nihil inficior: quin ultro addo, audivisse me, somnolentos a deglutito opio canes arteriosa omnia cerebri vasa ostendisse sanguine vehementer turgida. Sed illud ajo, utile quidem esse scire, soporosas affectiones in aliis aliter fieri ab alia causa; illud vero utilius, nosse quid plerumque ex aliorum quoque con- fessione post affectiones illas soleat inveniri. » 16. Nunc tamen quoniam de sero, quod utplurimum reperitur, satis dictum est, de vasorum quoque distentione (quam et ipse in eo soporoso affectu esse censui, in quo magna cum utilitate occipitales venas incidi jussi 3 4), et non raro, fateor, simul cum aqua inventam esse, velut acta quoque caesareae academiae ‘5) et nostrae aliae ob- servationes s) confirmant) de illa, inquam, aliquid dica- mus, praesertim cum in viro, de quo loquimur, non de- fuerit. Huic quanto plus sanguinis inerat, et quanto mi- nus per inflammatos pulmones trajici poterat, tanto plus crediderim in venis, quae intra cranium sunt, restitasse. Hae enim venae, cum circumjectorum musculorum carent adjumento, tum sanguinem ab iis arteriis accipiunt, quae, ut tenuioribus tunicis sunt, ita non magnopere illum com- pellere , nec a tergo valde urgere possunt. Quanto autem magis restitat sanguis, tanto plus seri, si nihil prohibeat, 1) Ibid. in schol. ad obs. 13. 2) Obs. 30. 3) Advers. VI. animadv. 83. 4) Volum. I. obs. 152. et IV. obs. 39. 5) Epist. X. n. 17.