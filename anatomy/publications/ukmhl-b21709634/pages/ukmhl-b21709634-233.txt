167 Episl. anal. medica VII. ari. 9, 10. et praesertim posteriores partes non modo nigrae erant, ut solent, verum etiam subdurae. Pericardium vix aliquid aquae, cor autem concretiones duas habuit polyposas, al- teram in ventriculo dextero subflavam et viscidam, quae in auricula et prope pulmonaris arteriae orificium, quod tamen non subibat, alba fiebat duriorque; alteram albam et duram in sinistro ventriculo et initio arteriae magnae. Hujus valvulae et mitrales hic illic durae, necdum tamen osseae. Ipsius autem arteriae truncus, si exterius inspi- ceres, qua secundum vertebras descendit, sanguifera, qui- bus ornatur, vascula ostendebat multum distenta; si vero interius, squamulas passim duriores multisque in locis jam osseas, hasque etiam, qua is truncus in ventrem pertine- bat, et in superiore aliquo ejus ramo, sed prope cor minus duras : praeterea inter squamulas , quibusdam in locis , in- terior tunica desiderabatur, ibique exulcerata et corrosa videbatur tunica proxima, et in rubrae putridaeque sub- stantiae frustula, quae prodibant, conversa. Cranium exsecturi, dum temporales musculos amovemus, valde stri- gosos animadvertimus, credo, quia jam diu minus valide se contenderant, utpote in sene propemodum omnino edentulo. Dum vero caput a summa spina amputabatur, ex hujus tubo non multum , e majori autem ossis occipitis foramine magna vis aquae prodiit. Quamobrem crassa me- ninx mox valde corrugata deprehensa est. Sub tenui ta- men in cerebri anfractibus aqua supererat ejus similis, in qua caro recens lota sit, cujusmodi aquae portio aliqua et in lateralibus ventriculis fuit, quorum tamen vasa non pal- lebant. Quin plura videram per tenuem meningem vasa, nigro concretoque sanguine pleniora: in sinu autem falcis polyposam concretionem exilem et longam. Ceterum etsi cranium et cerebrum hoc nescio quid ingrati olebant, cere- bri et cerebelli substantiam invenimus sanam; nisi quod in illo non adeo, in hoc vero multum laxa erat. 10. Vel in sene id aetatis, ut passim magna arteria ossea fieret, in delirio autem perpetuo quidem, sed mini- me feroci, vides tamen, cum aqua, vasorum distentionem in meninge tenui fuisse. Jam vero ab hoc, unde consulto incepimus, ad senem alterum, sed non ita grandem natu, et ad delirium miqus quietum transeamus, quando cetera, quae in prioris corpore inventa sunt, habebimus alias com- modiorem attendendi locum.