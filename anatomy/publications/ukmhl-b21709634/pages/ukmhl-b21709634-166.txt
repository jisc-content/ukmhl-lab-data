100 Liber I. De morbis capitis. etiam in cervicalium vertebrarum tubo a me est animad- versa. In cerebello nihil apparuit vitii, ut neque in cere- bro aut circa cerebrum quidquam, quod peculiariter ad hemicraniam attineret, quae fortasse exterior fuerat, qua olim vexabatur. In pulmonibus, excepta sanguinis co- pia, nihil fuit, quod annotaremus. In pericardio nil ferme humoris. In cordis ventriculo dextero polyposa concretio, tricuspidum valvularum fibrillis ex parte implicita, tres aut quatuor digitos longa, sesquidigitum lata, structura valde compacta, ut qui polypos facile ponunt, hanc pro polypo ante mortem genito habere potuissent. Cum ea sanguis ater semiconcretus, qualis et in proxima auricula. In ventriculo sinistro sanguis minus coagulatus pauciorque. Ejus columnae quasi inflammatae, semilunares valvulae paulo, quam aequum esset, duriores. Arteriae magnae truncus a corde ad eum usque locum unde incipit descen- dere, exterius quidem facie inaequali non secus ac si in tu- berum modum quadantenus hic illic assurgeret: sed inte- rius toto eo spatio nihil, nisi superficies rugosa, vix duo- bus locis, iisque exiguis, indicia necdum maturae ossificatio- nis; cetera per dorsum et in cunctis ascendentibus ramis naturali superficie. Venter nihil habuit, quod vitium ostenderet notatu dignum. Hoc unum ex ejus inspectione collegi, qua hora circiter esset mortuus. j\am cum cibi non essent amplius in ventriculo, neque ulla per mesente- rium vasa lactea apparerent, hinc conjicere proclive erat, non multo antea, quam mortuum invenerant, obiisse. 22. Apoplexia censui hunc sacerdotem sublatum esse, aqua intra cranium effusa, quae simul convellendo, quod brachia indicabant, simul, cum remorati sanguinis copia comprimendo, cerebrum ac cerebellum constrinxisset. Fuscus ipse medullaris substantiae color sententiam com- probabat meam; nam quidquid illud erat, quod inter fibras cerebri passim depositum, eam substantiam infuscabat, quantum spatii intra cranium demebat, tanto perniciosior ut constrictio esset, efficiebat. Arteriae quoque magnae vitium, ut alibi ') indicatum est, credo ad apoplexiam in- ferendam conspirasse. Nam quod de syncope suspicari posses, cum quae intra cranium conspecta sunt, tum sub- ruber ipse faciei livor, ne huc alia addam, satis infirmant. 1) Epist. III. n. 22-