Liber I. De morbis capitis. 332 mentum hoc partite, fuse accurateque, si quis alius, per- tractavit, nec, quomodo conjiciat, curationem tentari et absolvi posse, praetermisit. Quorum si omnium scripta antequam has primum ad te literas mitterem in meas per- venissent manus; dedissem utique operam, ut nonnullos, quibus adhuc careo, libros nanciscerer. Pleraque tamen, quae morbi utriusque prostant exempla, ut videre nunc poteris, commemoravi, et quaedam alia aut iis, quos lau- do , praetervisa, aut necdum , cum illi scripserunt, edita adjunxi, id quod omnibus, qui ultimi scribunt, facile est. His interea, quae dare potui, uteris. Vale. 16. Vix epistolam obsignaveram, cum illud non mo- do non speranti, sed nec opinanti quidem mirifice accidit, quod nunquam antea, ut puer ad me consilii causa af- ferretur ob tumorem ad lumbares vertebras exstantem. Dum exuunt, ut inspiciam, quaero, valeatne artubus in- ferioribus? et cum id negarent, pellucidusne sit tumor, ac si aquam contineret? quod continuo afiirmant, interroga- tiones , quae ad rem adeo facerent, mirantes. Quod e responsionibus argueram, mox verum esse deprehendi. Tumor erat mollis sic satis, perque ejus parietes pleris- que in locis aqua conclusa manifestissime translucebat. Is ab ortu exiguus, intra decem menses ad magnitudinem pugni excreverat, ut ea non minus quam sede illum omnino referret, quem pictum dedit Ruyschius *). Erat puer magnus, fortis egregieque nutritus artubus etiam, quibus duntaxat erat debilis, inferioribus , recte etiam con- formatus, nisi quod aequo grandius caput ceteroquin sa- num in omnium oculos incurrebat, recte, inquam, iis quoque artubus, quos modo dicebam, conformatus; ut e novo hoc exemplo ad plura alia addito falli intelligerem, si qui intortis pedibus nasci omnes, qui tumoi'e hujus- modi laborant, propterea existimant, quod horum aliquot sic natos esse animadverterunt, quos inter, an bene puel- lam feferant a Stalpartio -) propositam, ipse judicabis: ego ut pessime distortis pedibus fuisse praeclare video, sic tumorem, quo in lumbis deformabatur, ad eos atti- nuisse , de quibus hic agimus, non satis video. 1) Obs. auat. chirurg. fig. 36. 2) Part. 1. cent. 2. obs. rar. 34.