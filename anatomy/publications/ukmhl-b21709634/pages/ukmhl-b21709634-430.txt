364 Liber I. De morbis capitis. quaerendum proposui, an glutinosam illam materiam cry- stallina tunica forte secernere perrexisset, idque egomet cum per alia, tum per ea ipsa, quae mihi miror nunc objici '), impugnavi. Quaerendum etiam dixi, num illa forte materia, per humorem aqueum dispersa, postea se illi tunicae agglutinasset. De quo pariter cum dubitan- dum esse admonuissem, praesertim quia sic fieri non po- tuisset, quin iridi quoque aliisque partibus se agglutinaret, nunquam exspectassem, inter cetera hoc responsum iri, tunicam illam crystallini, ubi homo somnum capit, quo tempore viscosae particulae quam maxime subsidere possunt, inferiorem utique oculi partem esse; quasi vero tunc etiam iris non inferior esset maxima parte humoris aquei, ut id quoque latus corneae, in quod forte inter dormiendum ca- put vergat. Neque solum dubitationes sic non tolluntur, verum his insuper verbis augentur: ex aqueo humore illam materiam fuisse tanto minus dubito, quanto certius est, hu- mida corporis nostri, praesertim quae non continuo per vasa moventur, persaepe viscosam indolem acquirere. Ego vero dubito primum, num is humor per jugiter invehentia vasa et per creberrimas iridis oculique agitationes non moveatur, quantum satis sit, ne viscosam indolem acqui- rat, deinde num hanc persaepe acquirat, quando certe viscosae in eo suffusiones persaepe non inveniuntur. Quin e paucis hujus generis, quas ego indicaveram, illa quae Wepferi est, ab aqueo existimatur ad humorem crystal- linum transferenda; quamquam auctor mucosam materiam non intra hujus tunicam fuisse scripsit, sed crj’stallinum operuisse, nec tamen, ut fortuito, opinor, refertur, cir- cumcirca. Alia omitto. Satis enim mihi esse debet, quae contra sine obtrectatione dicta fuerunt, eane jure ac ra- tione dicta sint, pro veri studio sine obtrectatione per- pendisse. Quin etiam perlibenter confirmo, opusculum hoc inter pauca esse, quae docte, distribute, perspicue de suffusione scripta sunt: cujus exempla morbi, quae apud probatos auctores exstant, cum propemodum omnia hic memorentur, nullum est, quod ad certum non modo genus, sed ad certam speciem non referatur, signis, per quae internoscantur, non omissis, rationis autem curandi sive malae noxis, sive bonae utilitatibus diligenter indi- l) C. I. cit. §. 6.