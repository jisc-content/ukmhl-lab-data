59 Episl. anat. medica III. ari. 14, 15. sita, id est in dextera cranii parte deprehenderetur. Qua in conjectura inulto suni magis confirmatus, cum illud ad- diderunt, quod forte eo tempore necdum audiveram, sini- stro, ut supra dixi, corporis latere fuisse hominem resolu- tum. Cranio tunc denique persecto, quod dum fieret, aqua non omnino pauca defluxit, sub illo sanguinolenta omnia magis, quam soleant, statim apparuerunt. Diducta autem crassa meninge, in cujus supremo sinu concretio erat parva polyposa, non solum in 'meninge altera vasa conspecta sunt sanguine a dexteris quam a sinistris tu- midiora; sed et super hemisphaerio duntaxat dextero san- guis semiconcretus, qui ex aliquo eorum vasorum prodiisse et deorsum inde fluxisse videbatur; nam et sub basi ante- rioris partis lobi posterioris cerebri dexteri aliquanto plus inventum est ejusdemmodi sanguinis pariter inter utram- que meningem: nec quidquam alibi intra cranium effusi sanguinis repertum est praeter id, quod dixi, duobus circi- ter cochlearibus continendum. His ita omnibus, qui ade- rant, demonstratis, et reliqua ostensa sunt, minoris, ut visum, momenti, quae huc redierunt. Per tenuem menin- gem translucens humor quasi gelatinosus. Vasa non in medullari solum substantia, ut plurima passim sanguinem eructantia puncta ostendebant, sed et quae per faciem re- punt lateralium ventriculorum, distenta. Aqua in his non multa: vesiculae autem crebrae ad posteriorem plexuum choroidum partem; sed non ex majoribus; minores tamen paulo in dextero ventriculo, quam in sinistro, ut aqua etiam in illo quam in hoc paucior. Ceterum ii plexus non modo non decolores, sed in medio vel magis sanguine referti, quam soleant. Denique ad anteriorem basia glan- dulae pinealis subflavum aliquid, nec tamen durum. 15. Quid possit ad sanguinem cumulandum, cumque impurum, inultum edere et nihil moveri, praesertim ubi ulcus aliquod magnum sit, unde pravae atque erodentes particulae in venas irrepant; id, ut alia, quorum explicatio- nem saepe praetereo, manifestum est. Quid vero possit ad nocendum, et quomodo possit vel parum sanguinis in- tra calvariam repente effusi, ostendetur alias : nam ce- tera, quae in hoc cerebro adnotata sunt, saepe etiam ubi nulla apoplexia est animadvertuntur. Quod autem is effu- 1) Epist. IV. u. 32 ct seqq.