Epist. anat. medica V. art. 17, 18. 135 cubi, sinistri vero suprema pars tota ad pleuram per mem- branea vincula annecteretur intusque ambo paulo plus seri, quam soleant, continerent. In pericardio quoque aquae subturbidae copia aequo major. Cor tamen naturali firmi- tudine , in ejusque thalamis sanguis fluidus, qualis in ma- gna etiam arteria et pulmonari praecipue inventus est. Per illius externam faciem in thorace toto sanguifera vascula maxime conspicua. Cerebro denique retecto, subtenui meninge aqua apparuit, quin etiam in lateralibus ventri- culis , et in sinistro praesertim, aquae fuit plus, quam se- cundum naturam solet; choroides tamen plexus suo co- lore et sine hydatidibus conspiciebatur, cerebrumque ipsum justa erat firmitudine. Vasa autem ipsius et sinus inania potius quam plena, quidquid habebant sanguinis, sine ulla vel minima concretione habebant; ut in toto hoc cadavere nusquam sanguinem, nisi fluidum offenderimus. Sed nusquam, nisi intra cranium, id vidimus, cujus po- tissimum causa hanc tibi historiam describendam suscepi. Scilicet sanguifera vasa, quae in superiore dissectione me- morata sunt, supra callosum corpus traducta, aere cum pauco sero intermisto distenta erant. Sic illa quoque ar- teria, quae per basin ducitur medullae oblongatae, e con- fluentibus vertebralibus orta, et alia praeterea per supe- riorem cerebri superliciem vasa ab incluso aere distenta pellucebant. 18. Etsi hujus tam repentinae mortis causae aliae mi- nime intra cranium videntur defuisse, si ea placeant, quae proxima epistola proposita sunt, tamen sive illas non omnino credas hic satisfacere, sive hanc praecipue postre- mam putes, quandocunque occurrit, esse attendendum; quid de ipsa censeam vel potius conjiciam, iis spectatis, quae jam circa hujus initium seculi proposita et disputata ab Italis fuerant, non reticebo. Idque eo libentius faciam, quod non hujus tantum, sed et aliorum quorundam sangui- nem animadverti spumosum, et aereis bullis distinctum. Igitur vel secundum naturam aerem in humoribus inesse, et nominatim in sanguine, certum est; siquidem, ambiguis ceteris probationibus omissis, si segmentum vasis, puta venosi, viventis bestiae arctissimis utrinque vinculis con- strictum abscissumque in Boyleana machina ponatur, ut circumjectus aer subducetur, ita is, qui cum sanguine in- clusus est, vas illud distendet. Et sane nisi se res sic ha-