Liber I. De morbis capitis. 122 rum pertaesa, a ValsaTjVa petiit, ut crus, jam nulla ra- tione sanabile, amputaret. Quo annuente et rem feliciter peragente, cum ad tertium ab amputatione diem ventum esset, lividus in mutilata parte apparuit color, qui cum biduum perstitisset, adhibito emplastro ex emollientibus et volatilibus parato, vividus color est restitutus. Interim febris in dies fit gravior, in acutamque degenerat. Paro- tis a dexteris se attollit, adeoque intumescit, ut ad horas plus viginti quatuor ne liquidum quidem alimentum deglu- tire sinat. Sed largis obortis sudoribus, remittitur febris, parotis discutitur et feliciter omnia videntur procedere. Quin etiam cum circa trigesimum diem, ob erratum in ci- bo admissum, acuta febris rediisset multosque perstitis- set dies, per sudores iterum sublata est. Haec, quae di- cta sunt, minime obstiterunt, quin, magis magisque accre- scente cicatrice, curatio jam ad tinem spectaret. Verum tertio circiter ab amputatione mense, cum mulier e lecto exemta jam esset, affectione corripitur de genere apo- plecticarum. Cum delirio enim et convulsionibus, sensus et motus imminutio in tota parte corporis dextera conjun- cta erat. Quae mala etsi ad aliquot interdum dies re- mitti videbantur, tamen vehementius redeuntia aegram de medio sustulerunt. Cranio exsecto, multum pus inventum est stagnans in sinistro cerebri ventriculo; nec tamen laesio ulla in ipso cerebro deprehensa est. Verum suspicio esse poterat, materiam, quae antea in crus ferebatur, in caput illatam fuisse. 5. Suspicio haec tamen difficilem obscuramque habet explicationem. Materia enim, quae olirn in crus fereba- tur , in cruris ulceribus pus tiebat; in cerebro autem nus- quam ulcus repertum est. Aut si e diuturnis cruris ulce- ribus relatam in vias sanguinis partem credimus puru- lentae materiae, cur non haec potius ad vulnus defluebat necdum persanatum? Omnino suspicari mallem, acutarum febrium tempore in aliqua interna parte corporis coactam materiam, abscessumque factum; ni Vat-sauva ipse, qua erat diligentia in muliere invisenda et solertia in eorum omnium, quae incidebant, causis inquirendis, satis super- que signi dedisset, nihil ejusmodi subfuisse, quando nul- lam, praeter caput, partem corporis sibi dissecandam pu- tavit. Quid ergo est ? Num puriformem potius humorem,