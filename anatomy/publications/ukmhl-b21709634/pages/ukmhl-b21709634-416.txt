350 Liber I. De morbis capitis. nistrum oculum vidi non eo majorem, quem a dexteris in viro descripsi, sed paulo minus labefactatum. Habebat enim corneam, eamque non prorsus opacam, quamquam in medio ferine,' ubi olim fortasse ulcus aut vulnus fuerat, nam certum scire non potui, maculosa et fusca appare- bat; quippe intus ad eam ipsam corneae partem arcte ad- haerebat uveae portio, quae translucens majus in cornea vitium, quam quod reapse erat, mentiebatur. Reliquum oculi ambitum complebat tunica sclerotica, in se contra- cta, eoque crassior, choroidem continens sibi plus aequo adhaerentem. Choroidi autem membrana subjecta erat alba, crassa, firma, quae retina olim, an vitrea tunica, an utraque fuerit prius, quam sic crassesceret, hinc exi- stimabis, quod antrorsum pergebat, eam quoque totam obducens oculi partem, ubi esse ciliare corpus et humor crystallinus solent. Solent, inquam; neque enim usquam in oculo hoc quidquam fuit illius humoris, quod pro certo agnosci posset, aut vitrei; sed paucae duntaxat guttae aquae turbidae et fuscae. Haud procul tamen a crystal- lini humoris sede corpusculum quoddam inveni durum, magnitudine et ambitus forma a crystallino haud multum discrepans, sed paulo majus et anteriore facie convexa, posteriore cava, ut exiguam quandam quasi scutellam re- praesentaret. Factum erat magna ex parte e lamina non tenui, ossea, sed non perpetua, quam adhuc asservo. Ejus corporis faciei anteriori reliquiarum uveae pars ar- ctissime adhaerebat; nam pars alia, ut antea dixi, annexa erat corneae. Cavam autem illius corporis faciem eadem illa alba convestiebat membrana, quae retina, an vitrea, an utraque esset, tibi paulo ante existimandum reliqui. Ab ejusmodi oculo nervum opticum ad initium usque suum persecutus haec animadverti. Gracilior dextero et, cum inciderem, e substantia magis compacta et subfusca fuit tum in orbita tum intra cranium; cum dexter nervus crassitudine, albedine, substantiae modo secundum natu- ram omnino se haberet. Verum id discrimen usque ad conjunctionem durabat. In hac autem et supra ipsam, quacunque ratione inquireres, nihil nisi sanum utraque pariter e parte conspici poterat. 10. Quid aliud hic dicam, nisi minus felices mihi quam ceteris obvenisse occasiones iterandi observationes Vksalii? Ter, si canem adjicias, quaesivi; nunquam in