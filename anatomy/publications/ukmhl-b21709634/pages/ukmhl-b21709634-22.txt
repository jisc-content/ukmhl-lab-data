XVIII versiones, quas in illa fecerat Joann. Bapttsta Blancus, et Jacobus Mangetus suum in Theatrum anatomicum re- tulerat. Grave ac molestum fuit homini a contentionibus alieno ac leni mitique animo in illud se adductum esse discrimen, ut naturam atque ingenium suum desereret. Et quidem non defensoris modo, sed acris etiam accusa- toris personam sustinuit in iis quinque Adversariis, quae intra biennium in vulgus edidit. Quae accusatio cum in eo maxime versetur, ut coarguat, atque corrigat pluri- mos ac gravissimos errores, quibus foedantur multorum anatomicorum scripta, queis locus datus est in hoc Thea- tro , ac praesertim Verheyenii et Blanci, illud consecu- tus est Morgagnus, ut haec Adversaria non solum utilia, sed etiam necessaria sint rei anatomicae studiosis, qui eodem Theatro uti desiderant. /Iis vero, qui aliquam cu- piditatem habent noscendi novas observationes animad- versionesque ad anatomen quidem praecipue, sed subinde etiam ad chirurgiam ac medicinam spectantes, nihil dul- cius esse potest iisdem Adversariis, quae in hoc rerum genere mirum in modum abundant. Non est autem cre- dibile, quam multa auctor dissecare debuerit cadavera ad confirmandas a se propositas observationes; nec medio- crem quoque in eo diligentiam adhibuit, ut operi adjun- gerentur tabulae anatomicae affabre insculptae, qua in re usus est praesertim opera Michaelis Angeli Cavazzonii, Joannis Baptistae Cromerii et Francisci Mariae Fran- ciae. Ceterum, vix secundis tertiisque Adversariis inspe- ctis, taeduit Blancum, vehementerque poenituit, quod Morgagnum offendisset; pro qua offensione illi se satis- facturum Gancisio per literas significavit. Accepit satis- factionem Morgagnus, et signum mitigati animi erga il- lum dedit in Adversariis, quae mox in lucem emisit. Ege- rat etiam Lancisius, de restituendo in gratiam Mangeto, cui ostendit, posse rem ad concordiam facile deduci, dum- modo ille declararet, non invidia atque obtrectatione lau- dis Morgagni, cui ipse semper faverit, se scripta Blanci suum in Theatrum anatomicum intulisse, sed inconsulto atque inconsiderate id fecisse, factumque suum impro- bare, ac detestari. Non dubitavit quidem Mangetus in- genue fateri Lancisio , se animadversiones Blanci currente prelo accepisse, ac vix attente perlectas typis commisisse opereque jam edito deprehendisse in iis nonnulla, quae