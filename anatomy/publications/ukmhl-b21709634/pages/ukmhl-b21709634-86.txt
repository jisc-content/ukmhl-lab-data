Liber I. De morbis capitis. 20 in eo, qui ab ineunte aetate dolori, de quo loquimur, ve- hementi obnoxius vixerat, durae meningis vasa adeo lata fuisse monstrat, ut calami aequarent crassitudinem. Quod ne putes, instante demum novissimo morbo, id est apo- plexia, esse factum, sed ut, quam antiquum fuerit, scias; illorum vestigia vasorum in calvariae interiore facie tam profunda atque ampla erant, ut ei (vasorum crassitudini re- sponderent; poteris autem observationi huic satis similem Bateri observationem *) adjungere. Exemplum secundum exhibet feminam, a prima adolescentia immanibus pariter capitis doloribus excruciatam, iisque eo gravioribus, quo magis augebatur sanguinis aut copia aut exaestuatio. Sci- licet ren dexter non suo loco positus, sic arteriam magnam et venam cavam ad imas lumborum vertebras apprimebat, ut, qua haec vena excipiebat sanguinem iliacae sinistrae, varix ortus esset, cujus diameter duplo propemodum cavae diametrum superabat, indicio manifestissimo, tanto plus sanguinis ad superiora ipsumque caput ferri debuisse, quanto minus poterat ad inferiora. Exempla autem haec duo probe intelligis eo spectare, ut a copia quoque san- guinis, qua tenuis meningis vasa et cerebri vascula sic dis- tenta vidi, ut latiora essent, repeti possint acerbissimi dolores, quibus mulier afficiebatur. 18. Cetera, quae in historia scripsi, partim supra 1 2), ut quae ad aquam in ventriculis attinent, declarata sunt, partim alibi declarabuntur. Est enim, ut initio dixi, fere cum aliis complicatus malis capitis dolor. De quo haec in praesentia habui, quae scriberem, eadem ratione perre- cturus ad alia, si haec prima non displicuerint. Vale. 1) Act. nat. cur. T. 111. ob9. 121. 2) N. 3.