873 Epist. anat. medica XIII. art. 22, 23. ferrum inenlissc credo magnetis vi imbutum, tamen non repugno, quin ante experiaris; nihil enim prohibet, et perfacile est: illud autem hortor, ut modicarum virium magnetem, eumque caute ac sensim magis, ut licere in- telliges, magisque admoveas, ne forte ferrum arctius hae- rens, necdum tempestiva tractione, ejus, cui infixum est, partis dolores augeat. 23. jVlulto levior causa diuturniorem et periculosiorem ophthalmiam attulit affini meo, de quo alterum exemplum est, quod promisi, Thomae Mangellio. Nemo enim fuit medicorum aut chirurgorum, quibus oculum inspectandum homo, sane remediorum non ita amans, tandem osten- dere coactus est, quin procul dubio censeret, inflamma- tionis vi obortum jam ulcus in cornea tunica, ejusque cu- randi causa alius aliis cum internis tum externis auxiliis metu obtemperantem jam aegrum diu, sed incassum, fa- tigaret. Denique casu factum est, ut chirurgus animad- verteret, incipere ex ulcusculi fundo, nescio quid, nonni- hil exstare squamulae instar. Quod, cum tentantis spe- cillo facile obsequeretur, integrum exemit. Exemtum dum curiosius contemplatur, alam esse agnoscit minoris mus- cae; et sane esse, omnes, qui tunc et postea viderunt, si- ne ulla dubitatione, ut in re evidentissima, confirmarunt. Tum enimvero in memoriam rediit Mangellius, sibi in- flammationem haud ante incepisse, quam musca in ocu- lum forte involasset, quam ibi inter palpebras celerius, ut fit, injecta manu occidisset, atque abjecisset. Totam vero non abjecerat; ala enim restitans sic ad corneam se applicuerat, ut illinc sine chirurgi ope prorsus dimo- veri et reglutinari non potuerit. Sua igitur adhaesione irritando ejusmodi moverat inflammationem, ut, circum turgentibus fibrillis et minimis vasculis, haec ulceris la- bella, ala autem illa crassiusculo humore obsita per ipsumque fransspecta, sordidum ulceris fundum mentiretur. Certe ipsa detracta, continuo omnibus in melius versis, cito ac facile nulla relicta cicatrice convaluit oculus. Non sum nescius, Fai.lopium nostrum ') scribere: se his esse passum ulcera oculorum ex illapsu quarundam musca- rum minimarum, quae durae sunt, inquit, et, si cadant vel illabantur in oculum, statim ipsum exulcerant, et noctu 1) Tract. de ulcerib. c. 5S.