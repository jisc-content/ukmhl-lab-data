110 Liber I. De morbis capitis. utroque brachio signa animadversa sunt distentionis ner- vorum; demum omni sentiendi movendique vi orbatus, non sine stertore vivere desiit, humore flavo non multo ex utraque mortui nare exeunte. Secui, inspectante Valsalva, ineunte a. 1705. Ab- dominis musculi optimo colore, ut et pinguedo satis co- piose ipsis imposita atque interjecta; sed ad spinae latera in lumbis pro pinguedine in cellulis membranae adiposae aqua erat. Colon intestinum ab dextero hypochondrio in- fra umbilicum se demittebat, tenuibus intestinis anteposi- tum , indeque se recurvans hypochondrium sinistrum pe- tebat. Porro intestina, illudque inprimis et crassa reliqua, duris hic illic recrementis distendebantur. Hepar minimis ravi coloris maculis, variegati instar marmoris, distingue- batur et grave quiddam subolebat, vesiculamque cum pauca bile quasi contractam habebat; ipsum tamen non erat du- rius, quam soleat, sed aliquanto majus. At lien praegran- dis visuque foedus, nec sine magnis quibusdam oblongis maculis, iisque nigris, quasi ab inflammatione; sed haec exterius, nam intus quidem non male habebat. Seminales quoque vesiculae exterius nigricabant. Testiculis vero sin- gulis intra ipsam vaginalem tunicam singulae erant hydati- des superpositae magnae, sed major quae sinistro, me- dium tenentes et ab omni ferme parte solutae ac liberae, quarum humor, in cochleari ex orichalco igni impositus, non concrevit; sed relicta quadam quasi pellicula evanuit. Ceterum in ventris et thoraci s cavo ,aqua pauca. Pulmonum dexter inferius, sinister superius, ille poste- riore , hic laterali facie, magnos ad tractus per telas mem- braneas pleurae adhaerebant, vel illic tamen omnino sani, ut cetera, quae de more sciens omitto. Dum cervicales ver- tebras a thoracicis dividebam, aqua ex harum tubo destil- lavit. Aqua etiam, aperto cranio, inter crassam et te- nuem itemque sub tenui cerebri meninge conspecta est. 31. Alia sunt in hac historia alio attinentia, quae sin- gula suo quoque loco explicabuntur: nunc, ut soleo quando- cunque possum, universa, ne mutilae, ut saepe in Sepul- chreto, historiae sint, simul cum iis, quae ad rem prae- sentem faciunt, propono. Si apoplexiae, quae ab aqua sunt, semper tam lente quam haec et paulatim fierent, aut quam illa, quae ex sene alio, a se dissecto, a praecl.