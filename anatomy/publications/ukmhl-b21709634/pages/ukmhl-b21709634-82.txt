16 Liber I. De morbis capitis. paulatim restituta est. Juverat inter cetera sanguis e bra- chio, non tam qui, me imperante, missus est, quam is, qui, laxata fascia inter dormiendum , non paulo majori co- pia effluxit, ut feliciter vel in femina id aetatis idem pro- pemodum acciderit, quod in sexagenaria observavit postea Vallis xeiuus *). Sed ad dissectiones redeamus. 12. Adolescentula, epilepticae liba, pauperis uxor, cum februario mense ex itinere vehementer incaluisset, magno capitis dolore et acuta febre correpta est. His, sine delirio, saepius taciturna, intra triduum aut quatri- duum peremta est. Cum lactaret, atque in menstruis ta- men esset, tamdiu distulerant venaesectionem, ut deni- que, cum gravius se habenti, arteriarum tamen pulsu viri- busque constantibus, sanguinis, qui mox impense concre- vit, selibram e pede misissent, fortuito acciderit, ut proti- nus moreretur. Caput in theatrum, ut ejus anni 1738. anatomen ab- solverem , non cetera quoque, ut cupiebam, allatum est. Calvariae interior facies e subrubro fusca; exterior autem facies meningis tenuis, qua supernam operiebat cerebri partem, materia quadam erat oblita, non multa quidem, sed aequaliter ubique ducta subflava, crassiuscula eaque omnino specie, ut quamvis inodora esset, pus tamen et nobis et iis, qui aderant, medicis et chirurgis esse vide- retur. Verum neque in meningibus neque in cerebro, quod decolor fuit, ullum usquam vitium ullumve locum, unde ea prodiisset materia, potuimus invenire. 13. Si pus fuit; an ex alia aliqua corporis sede per sanguifera vasa haustum et in illam translatum dicemus secundum ea, quae de quodam capitis dolore in Sepul- ehreto -) indicantur? Sane hanc etiam ob causam aegrius ferrem, non fuisse reliqui corporis, in quo id quaererem, copiam factam; nisi rerum esset dispar ratio, aliaeque mi- hi notae essent historiae, in quibus velut in ea Vals alvae, quae superius ’) prolata est, sanies nusquam fuit quam ad cerebrum inventa, quod et ipsum alioquin esset sanum. Num igitur e meningum visum effugientibus foraminulis, unde humor secundum naturam et paucus et limpidus is, 1) Eph. nat. cur. Ceut. V. obs. 7. 2) Sect. hac I. obs. 40. 3) i». 2.