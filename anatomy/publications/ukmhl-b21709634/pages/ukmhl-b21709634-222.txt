156 Liber I. De morbis capitis. tangens, indicabat. Quocirca sanguinis paucae unciae continuo e manu detractae sunt, eaque praeterea, quae incipiente pectoris inflammatione solent, et data et exterius adhibita. Dolor post haec intra unum diem recessit sic ut nunquam postea de illo aut dc ullo thoracis incommodo conquestus sit. Quoniam tamen abeunti dolori stertor suc- cessit, strepente in aspera arteria humore, isque biduum duravit, vibratique interea facti sunt pulsus; saepe et dili- genter interrogatus, num quid et ubi molestum esset, non alia tandem respondit, nisi unde colligeres, grave ipsi ca- put videri, pungi praeterea interius ad tempus dexterum. Interea etsi stertor desierat, liberumque erat in utrum vel- let latus decumbere (decumbebat autem saepius in dexte- rum), et denique etiam pulsus vibratio remiserat; nobis ta- men is rerum status non placebat, neque id immerito. Nam quarto aut quinto, ex quo dolor abierat, die, qui dies fuit circa medium Januarium a. 1706., mane vel magis hebes et semisopito similior inventus est, pulsuque et viribus in- firmioribus, nocte autem proxima, cum coenulam , ut sole- bat, sumsisset, paulo post alto suspirio edito, continuo agere animam coepit, atque intra horam mortuus est. Ventre aperto, jecur albidum et duriusculum anim- advertimus, ejusque vesiculam bile multum distentam; ventriculum autem inferius, quam par esset, locatum, sa- num tamen. Thoracis cavea dextera serum habuit non paucum, turbidum ct in parte quasi saniosum; sinistra au- tem paucum, idque cruentum. Hujus caveae pulmo erat a latere per membranas alicubi ad pleuram annexus, et su- perius habebat in superficie particulam duram, vitium, ut videbatur, antiquum, cetera aere mediocriter distentus et, si secares, multum effundens spumosi humoris, an illuc e dextero per bronchia expressi â€˜f quippe cujus substantia sic facta erat dura et compacta, ut continuo intelliges. Namque hic pulmo superius quidem, qua parte cum pleura nexus erat, corruptus videbatur; tota autem reliqua, quae multo maxima erat, parte praedurus et valde tumefactus, manum, si attolleres, praegravabat. Colore exterius erat carneo. Interius quoque, quacunque secares e constipatis carneis particulis, quasi e tot globulis, constare videba- tur, vasculis hic illic distinctum ab incluso sanguine nigri- cantibus; itaque superioris lobi suprema pars ob confertis- sima vasa tota erat nigra. Multus autem humor putridus