50 Liber I. De morbis capitis. in nosocomium Patavinum illata est, ubi et cito de- cessit. In ejus cadavere ob intempestivum aeris calorem, nec- dum enim medius erat martius a. 1740, vix alia quam ca- put ibidem inspexi. Cranii cavum visum est pro lon- gitudine angustius. Polyposus sanguis in sinu falcis. Vasa per tenuem meningem distenta, ut majora nigricarent; minima, quasi a rubrae cerae injectione, pulcherrime in conspectum venirent. Et cerebrum et cerebellum molliora, indeque ea meninx detrahentis manum facillime sequebatur. Dum cerebrum assulatim inciderem, non solum puncta et filamenta sanguinea vel plura, quam soleant, passim occur- rebant; sed in medullari singulorum hemisphaeriorum sub- stantia singula inventa sunt cara, parvum unum ad latus externum thalami dexteri nervi optici ea forma et magni- tudine, ut ovale minimum prunum continere vix posset; connivebat, nisi quatenus fusco quasi glutine seu muco semisiccato referciebatur. Cavum autem alterum in omnes dimensiones amplum, sed praesertim in longitudinem, quippe quod ad totum latus externum sinistri ventriculi producebatur, plenum erat ejusmodi sanguine qualem in bajulo J) descripsi: cujus pars sanguinis modica in eum ventriculum indeque in tertium pervenerat duplici trajecto foramine, ex illo cavo in sinistrum ventriculum pertinente, altero ad parietis hujus externi anteriora, altero ad poste- riora. Dexter ventriculus, cujus plexus choroides erat subpallidus, aquam continebat non multam, eamque pror- sus incruentam. Cum cerebrum invertissem, arteriae il- lius truncus, in quem confluunt vertebrales, maculam exhi- buit albam, ellipticam, modicam: quam perscrutatus, in- veni, non quale ossificationis, ut putabam, initium esse frequentius solet, sed quid mollius in ipsis quidem arteriae parietibus, magis autem interioribus; quamquam neque in- trorsum, neque extrorsum ullo modo prominebat. Deni- que glandulam pituitariam intra sellam desuper inspectans, valde humilem animadverti. Quae autem hic scripsi, omnia plurimis, qui aderant, discipulis ostendi. 7. Aegre tuli, id quod saepius tamen in plebejis, ru- sticis, peregrinis ferendum est, neque de bajulo neque de muliere hac pro certo sciri potuisse, num utroque pa- 1) Sapra, n. 4.