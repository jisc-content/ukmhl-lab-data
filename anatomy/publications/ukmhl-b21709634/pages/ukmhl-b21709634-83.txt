Epist. anni, medica I. art. 14. 17 quo ipsae madent, exire solet, illa puriformis materia, ut e recti intestini et vesicae glandulis in tenesmo et dysuria saepe accidit, vi morbi expressa est? Certe enim morbi expertes fuisse meninges, neque ille tantus capitis dolor credere nos sinit, neque is, qui in calvariae facie eas con- tingente erat color. 14. Alterius mulieris, ob eum colorem, venit in mentem, cujus dissecui caput ineunte anno 1717. Affecta primum venerea lue, hinc febre cum atrocibus capitis do- loribus et delirio correpta, ex his in nosocomio Patavino decesserat. Hujus quoque exsectum cranium alicubi apparuit e rubro nigricans. Durae autem meningis ea pars, quae supeniae mediae regioni sinus lateralis dexteri proxima erat, multo crassior facta, cum altera meninge atque ad- eo cum cerebri substantia omnino coaluerat, erantque haec tria eo in loco semiputrida et lurido quodam colore e subflavo cinereo, in corticali praesertim cerebri portione, deturpata. Quin etiam extima subjecti cerebelli substantia, quamquam ad minorem tractum, ad duos videlicet trans- versos digitos, cum meninge utraque adeo coaluerat, ut cum e durae cavo cerebellum extraherem , hujus ibi sub- stantia durae, meningi adhaerens relicta sit. Porro cere- bri vasa per tenuem meningem repentia aequo latiora conspiciebantur nigroque sanguine distenta, qualis et in durae sinubus fuit. Per medullarem autem cerebri sub- stantiam assulatim dissectam crebra passim et evidentiora, quam soleant, sanguifera vascula se ostendebant. Late- rales ventriculi aqua plenissimi subfusca, quo colore et eo- rum facies infecta erat. Denique pinealis glandula firmior et major et albidior, quosdam quasi loculos intus habere visa est. Sed nec illud reticebimus, cum rara observatione, quae in commentariis exstat Petropolitanae imper. acade- miae *), conjungendum, quod ab ortu aut certe a prima infantia hujus mulieris cranio peculiare fuit, ut latus poste- rius dexterum magis curvaret extrorsum quam sinistrum: quam ob rem et ejus cavum et comprehensum cerebri he- misphaerium erat ibi evidenter amplius quam a sinistris; id quod in altera etiam muliere -) occurrit mihi, visumque 1) Tom. VII. p. 221 et seqq. * 2) Vid. ut in aliis quoque, epist. LXII. n. 15.