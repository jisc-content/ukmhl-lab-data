412 Liber I. De viorbis capitis. Erant hae quidem madefactae Urticae succo, quo uno in nares attracto ipse quoque compesci interdum videram haemorrhagiam, eoque commisto cum ovi albumine et fuligine ab aheni fundo derasa et in pulverem tenuissi- mum contrita. Sed et priores illae turundae medicamen- tis illitae fuerant glutinandi adstringendique vi praeditis, verum ob mollitiem ad comprimendum non aptae. Utut est, tantum sanguinis ex ejus viduae naso prodierat, ut sexdecim post dies ad me venerit, adversus novum mor- bum consilium petens, malum videlicet corporis habitum cum palpitatione cordis et spirandi difficultate, ut saepius solet, conjunctum. Narrabat simul, cum sanguis substi- tit, anxietatem quandam sensisse, quae postmodum eva- nuerat, post aliquot autem dies menstruum sanguinem ef- fluxisse, pauciorem sane, quam soleret, ac nigrum, et, quod minime displicuit, se plurimam urinam excernere. Itaque cum spe, non falsa, pristinae sanitatis dimisi, mo- do eam, quam suadebam, vivendi normam servaret, ac nonnullis, quae indicavi, remediis uteretur, facile para- bilibus. Sed illuc ut redeam ; cum v ascula sanguinem fun- dentia non semper sint in iis nasi sedibus, quae turundis inditis comprimi possint, aut, quod certius esset, si quan- do in ea parte septi essent, quae in conspectum veniret, instrumento non valde illius dissimili, quod praecl. Tre- vvius *) alium in iinem excogitavit, videndum est in gra- vissimis casibus, num ea premere forte liceat ratione illa, quam ad sanguinem post excisionem polypi cohibendum ccl. Heistertjs -) a cl. Dranio acceptam commemoravit, nunc praesertim, quando , ut faciliorem minusque incom- modam eandem redderet, allaboravit chirurgus ingeniosis- simus Goulardus 3). Quanto autem minus hujusmodi fuerit auxiliis locus, tanto major ceterorum cura habenda erit; inter quae, si quando proxima desperatio medicum co«at animi defectionem tentare, videtur is minus pro- bandus, qui repentino incusso metu, quam qui injectis circum artus vinculis aegroque ad sedendum erecto id tentet; sic enim, vinculis illico solutis, aegroque iterum jacente auxiliisque ad id antea paratis refocillato, facilius poterit animi defectionem tollere, quam si haec terrorem 11 Commere, liter, a.. 1741. bebd. X\ I. n. 2. et tab. 1. fig. 8, 9. 2 Instit. chir. i>. II. s. 2. c. 71. n, 10. 3) Mem. de l’acad. roy. dea sc. a. 1/40.