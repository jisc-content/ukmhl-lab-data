116 Liber L De morbis capitis. 34. Si igitur sanguis effusus, cerebrum premendo, apoplexiam facit; etiam aqua effusa, pro rata portione fa- cere poterit, aut certe ad quamcunque aliam causam, quae sola facere non posset, adjuncta, perficere: ut si forte sanguini necdum in rasis adeo restitanti, ut inferre valeat apoplexiam, effusa interim aqua accedat, erit haec effusio, si ita vis, effectus illius retardationis, sed compressio, quae ab effusa aqua addetur, causa erit ultima apoplexiae. Verum quamvis liberaliter in hac disputatione tecum agam; ne tamen credas, me in alteram partem forte procliviorem, cujus rei causas procul habeo, quo jure quave injuria plus aquae tribuisse, quam par sit; omissis hic partim, partim alium in locum rejectis ceteris apoplecticorum hi- storiis, in quorum cranio illam reperi, novissime tibi unam subjiciam, in qua multum ibidem aquae inveni, etsi apo- plexia nulla fuerat. Ea historia exposita perpaucisque ejus occasione additis de uno e multis modis atque rationibus, quibus in cerebro aqua congeritur, his jam aequo prolixio- ribus literis finem imponam. 35. Senex prope annos octoginta natus, olim, quod cicatrices ostendebant, tibiarum ulceribus, nunc foedis in cute ferine universa pustulis affectus, in Bononiense S. Ma- riae de Morte nosocomium sub noctis initium recipitur. Arteriarum pulsus non frequentes illi quidem erant, sed vi parum firma, eaque inaequali, neque in utroque brachio aeque manifesta. Lucebant oculi, intentique erant et quasi diversa tuentes. Interrogatus, negat, caput dolere, aut grave esse, aut somnolentum. Vomuisse se, ait, id- que lingua, ut videtur, titubante. Mens tamen et sensus et movendi facultas constant. Noctu sensim gravior fit: itaque moritur postridie mane. Ventre aperto, sana omnia inventa sunt, nisi quod erant multo magis, quam soleant, madida, hepar autem subalbidum et duriusculum, ejusque vesicula referta sub- nigra bile; colon denique intestinum, si id quoque huc censes attinere, ad crassitudinem pollicis sub ventriculo contractum. Hora erat a morte undecima, cadaver autem in aperto aere jacuerat, eoque frigido, medius enim erat mensis decembris a. 1705., intestina tamen adhuc calebant. Pulmones undique erant pleurae affixi, a qua dum sinistro in latere avellerentur, aqua prodiit, quae ubi stagnasset,