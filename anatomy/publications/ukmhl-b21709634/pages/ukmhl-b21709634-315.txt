249 Epist. anat. medica IX. art. 12, 13. quibus aqua interdum fuit, interdum non fuit, nostras aut amicorum observationes pergamus. 12. Vir, qui coquinariam exercebat, morbis urinaria- rum partium antea obnoxius, ob assiduam nec levem, qua prehensus fuerat, febrem in Bononiensi S. Mariae de Vita nosocomio decumbebat. Vidi sanguinem, quem miserant, ita in vitreo vase concrevisse, ut hujus undi- que parietibus adhaerens, serum omne supra se extrusis- set, quod paucum erat et cruentum. Pejus habere per- gebat, praesertim vespere. Die ab initio febris circiter duodecimo epilepticus mortuus est. Hujus ut morbum non multum sane observaveram, ita dissectioni non in- terfui, quam peregit idem, qui mihi postmodum narravit, Sebast. Ant. Trombellius, studiosus tunc juvenis, no- bilis postea Bononiae medicus et chirurgiis. Venter nihil aliud spectabile habuit, quam renes, quorum alter rotundus et carcinoma quadantenus refe- rens, calculos continebat; alter vero, credo, quod illius quoque suppleret officium, erat pene duplo major, quam par esset. Thorax praeter pleuram inflammatam, cor et vasa majora turgida exhibuit nigerrimo et valde fluido sanguine et decima a morte hora calente. Caput de- nique vascula omnia, quaecunque per cerebri superficiem repunt, rubicunda valde et turgida ostendit; in ventri- culis autem cerebri aquam paucam eanique lymphae in- star limpidam. 13. Si aquam hic accusare non placet, referas licet epilepsiam ad cerebri vascula universa, quae sanguine ejusmodi, a febre quoque agitato et comminuto, adeo tu- mida, cum tenuem, cui intexta sunt, meningem distra- herent , non irritare non poterant. Quodsi non omnibus, quibus ea turgent vascula, morbus comitialis oboritur; fortasse in ea minus tensa meninge discriminis causa quae- renda est. i\on paucos profecto, distentis iis vasis, in eum morbum incidisse, Sepulchreti eadem, circa quani versa- mur, sectio indicat. Namque, ut XX. observationem imit- tamus, quae et sub num. XXXIII. iterum proposita est, in additamentis observatio 11., quae ipsa quoque rursus pari inconsiderantia sub nuni. XI. affertur, inflammatam exhibet cerebri partem, VI. autem ea vasa tensa et turgi- da , et XV. turgidissima. At enim, inquis, his omnibus 11**