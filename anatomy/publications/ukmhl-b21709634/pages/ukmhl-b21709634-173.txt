107 Epist. anat. medica IV. ari. 26, 27. turgebat. Porro membrana, qua uvula et contiguae partes atque exterior larynx ad extremum usque epiglottidis api- cem conteguntur, cum in summo livida erat, tum concisa innumeras quasi cellulas sub se ostendit, quarum tenues et subrubri parietes quadam, ut sic dicam, gelatina, cellu- las complente, distendebantur. Quae his cellulis suberant, ea quidem sana apparebant, at interior tamen laryngis fa- cies subrubro colore prope glottidem infecta erat, ipsaque glottidis latera, quae cetcroquin albicabant, ut solent, multo magis, quam soleant, connivebant. 27. In agricola hoc, non secus atque in salsamentario, fluidum ubique sanguinem fuisse vides, ut in utroque pa- riter cum tumore ad oris latus oborto quam facile se con- junxerit lentioris seri collectio in cellulosis membranis, quae exterius laryngem vicinasque partes convestiunt. Ob eam collectionem circa laryngem suspicio primum nata est, agricolam suffocatum obiisse praesertim inter bibendum. , Sed nulli in moriente conatus animadversi ad respiratio- nem, si qua posset, expediendam, continuo suspicionem hanc sustulere. Reliquum igitur fuit, ut crederem potius, repente e convulsione apoplecticum factum periisse. Con- vulsio autem cum in labri superioris, tum maxime in ma- xillae inferioris musculis manifesta, latentis illius, quae in- tra cranium fuerit, indicium est. Nec mirum, tam cito occisum hominem flaccidissimo corde, cerebri autem sub- stantia tam laxa, quam antea stupor ostendebat non sen- tientis vesicam lotio plenam, neque ileum exulceratum, ne- que gingivam et palatum descripta parulide, neque uvulae atque adeo laryngis exteriores membranas lenti seri con- gestione occupatas, in mortuo autem cerebri ipsa contre- ctatio atque incisio demonstrarunt. Porro ad convulsio- nem inferendam non multam sane aquae copiam valuisse, non miraberis, qui vel paucas, modo acris, humoris guttas in nervo aliquo restitantes magnas scias distentiones ner- vorum efticere: non acrem vero istam aquam non possis existimare, quae ex ejuscemodi febre in cerebrum ejusque membranas, quippe in partes, ut in eo homine, maxime infirmas, repente incubuerit. Quod si mihi, ut aliquando Vai.salvae, praesto fuisset, qui certos, in cadaveribus de- prehensos humores gustu exploraret, aut si inter dissecan- dum subiisset animum cogitatio ratione alia aliqua et for- tasse non prorsus incerta, idem inquirendi; quid mihi de