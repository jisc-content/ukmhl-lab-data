XXX cepta vero a se immortali retinebat memoria; quod saepe declaravit, et maxime in homine, cujus ope ex periculo vitae ereptus est, quod ob lapsum in canalem quendam, ut initio narravimus, subiit in pueritia. Hujus enim ege- statem suis sumtibus sustentavit, mortem dellevit, memo- riam grata recordatione prosecutus est. Multum semper vigilavit, ac laboravit, et provinciam docendi ad extre- mam usque senectutem ita sustinuit, ut de se praedicare potuerit iliud Virgilianum: Nec tarda senectus Debilitat vires animi, mutatque vigorem. Vixit ad aliorum utilitatem; et magnam se Deo ha- bere gratiam dicebat, quod siverit se in ea praesertim scientia elaborare, quae hominibus plurimum prodesset, et quae ad ipsius Dei cognitionem una omnium maxime duceret. Nihil in eo lictum et simulatum unquam appa- ruit. Ut autem erat decori amantissimus, aequalitatem universae vitae singularumque actionum mirabiliter serva- vit. Quemadmodum in vita, sic in medicina, quae essent simplicia, amavit; et qui saepe ceteros venaesectione cu- ravit, nunquam tamen hoc remedii genus sibi adhiberi passus est, credo, quod naturaliter illud horreret. Con- suevit etiam in quibusdam capitis morbis sanguinem ex occipitio mittere, cujus curationis, quae jamdiu lieri de- sierat, tamquam restitutor ab Hoffmanno, Waltero aliis- que merito laudatur. Duxit uxorem Paullam Vergeriam civem suam, no- bili genere natam, cum qua vixit conjunctissime, et ex qua quindecim suscepit liberos. Inter hos tres virilis se- xus fuerunt, quorum natu maximus matrimonio sese jun- xit cum nobili femina Maria Serughia. Decessit autem anno mdcclxvi. patri relinquens non solum peracerbum sui desiderium, sed etiam nepotum curam, quam mira alacritate et providentia sustinuit. Filiorum alter mortem obivit in pueritia, alter societati Jesu nomen dedit. Fi- liarum vero quatuor occiderunt in cunis, reliquae sese Deo virgines voverunt. Fuit Morgagnus statura magna et venusta ligura, hilari et laeto vultu, fulvis capillis, oculis coeruleis, et ad summam senectutem usus est sen- sibus et valetudine optima. Ad hanc autem conservandam plurimum conduxisse putavit, quod simplici victu vestitu-