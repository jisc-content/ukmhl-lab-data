Liber 1. De morbis cupitis. 246 magis premebat laxum fornicem, quanto magis reliqua cerebri substantia, quippe aequo durior, resistebat, quan- toque minus in ventriculorum cavo, quod ceteroquin se- cundum naturam, si non, quod aliqui contendunt, nullum, at certe exiguum revera est, quanto., inquam, minus in eo cavo erat spatii ob majorem alterius striati corporis protuberantiam, sive haec a primordiis fuerat, sive postea propter illos poros, intus additos, sic excreverat; ventri- culorum autem cerebri in epileptico nimis angustorum ali- quam potes in Sepulchreto observationem ') inspicere. Sed si mavis, aquae nihil e cranio defluxisse, et vel in vivente paucam fuisse, hac quoque ratione causa esse praecipua potuit istius epilepsiae, quae nempe esset cum proclivitate ad somnum, et cum ea, quae hanc fere con- sequitur, desipientia aut specie saltem desipientiae con- juncta sic ferme, ut in somnolentis videmus. Nam ut pauca aqua fornicem minus premeret, jam laxum tamen magis laxabat, eoque hominem somniculosum facere pote- rat. Qui ? inquies. Nimirum quia, cum usus fornicis la- teat, nihil suspicari vetat, esse ejusmodi, ut si laxior sit, dormitare oporteat. Hic jocari me forte credes. Atqui ita jocor, ut contendam, neminem tamen esse, qui possit meam reipsa falsam esse suspicionem demonstrare. Sed auferamus haec; quando et dormitatio repeti fortasse pot- est ab illa, quam fuisse vidimus in vasis cerebri, sangui- nis paucitate, et satis hic est, explicata jam alibi a nobis dormitatione, illud ostendere, quod unum in nosocomio quoque tunc ostendendum suscepimus , ab ista sive multa seu pauca aqua epilepsiam potuisse excitari. 11. Cum enim ea, quae supra memorata sunt, mul- tae, quae praefuisset, aquae indicia enumerassem, et cau- sa exempli, quomodo secundum Bellini 2) dogmata ab nimia humoris copia, modo hos modo illos nervos aut contrahente aut laxante, repeti possit epilepsia, vel nulla posita vi stimuli, indicassem; illud alterum, prohibentibus temporis angustiis vix attigi, nimirum vi tamen etiam stimuli excitari posse, et in proposito adolescente potuis- se , praesertim cum indicium stimuli non deesset, quod et ibi dixi, subflavus videlicet aquae color. Et sane in- ii Scct. hac XII. obs. 28. et 29. 2) Dc morb. capit.