Liber I. De morbis capitis. 270 cavo collectam esse ut medicis id suspicantibus se as- sentiri posse negaret, sed convulsivos mallet incusare ventriculi affectus, quibus etiam interdum obnoxius fue- rat. Interea abdomen intumescebat; et convulsiones cum balbutie exercebant, ultimis praesertim diebus. Quin bi- duum extremum balbutientem et aliena fere loquentem et caput subinde, quasi amplius sustinere non posset, de- mittentem acriores, quae cum distorsione oris demum ingruerant, convulsiones virum nobilissimum sustulerunt. Venter etsi in mortuo quoque tumebat, subjectique coli involucra aquosus tumor distendebat', neque inter in- guinum integumenta aqua deerat; nihil tamen ille aut certe perparum effusi habuit humoris. Scilicet aere tu- mida intestina extuberans abdomen effecerant. Hepar et colore et firmitudine erat extra naturae modum, sed le- viter. ltenis autem utriusque pelvis calculos granosos et subflavos continebat. Nec plura in ventre annotavimus. Thorax vero maxima aquae vi utrinque plenus fuit, et in hac pulmones e purpureo nigrescentes, nusquam ta- men duri aut cicatricosi et vix parte aliqua, eaque mo- dica , pleurae annexi. In pericardio serum multum in eoque cor laxius ac latius, et ad hujus ventriculum dex- terum concretio exigua polyposa. Calvaria denique reclusa, multa inter meninges aqua, non pauca in cere- bri anfractibus, ubi paulo glutinosior videbatur, nonnulla etiam copia ad basin, nonnulla in ventriculis. Choroides plexus palliduli in iisque vesiculae aliquot tumentes. Ce- rebrum ipsum laxius. 12. lis, quae in hoc cadavere annotata sunt, conspe- ctis et cum morbi historia collatis, adeo Valsalva non dubitabat, multo antea in capite, quam in thorace, effu- sam aquam fuisse, ut crederet, tunc demum in hoc ef- fundi coepisse, cum illud jam plus admittere non posset, videlicet haud multo secus, quam, capitis vulneribus puris copia redundantibus, hujus pars alio et interdum ad tho- racem ipsum transfertur. Mihi illud saltem minime ne- gandum videtur, tunc potissimum in thorace aquam con- gestam esse, cum, detumescentibus cruribus et urina im- minuta, assidua facta est spirandi difficultas; quamquam ad hanc subinde graviorem efficiendam convulsiones quo- que videri possunt convenisse, indicante illo sensu inci- pientis ad tres supra umbilicum digitos, sed interius, af-