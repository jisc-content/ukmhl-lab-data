426 Liber 1. De morbis capitis. fluxus per haemorrhoides significaverat, fortasse proniores. Quod cogitatum confirmavit eventus. Nam blande expia- tis primis viis, et sanguine parce e cubito primum, dein- de e sede quoque, unde a natura olim, ut dixi, consue- verat, educto, simul autem, quae inulcerent, laxarent, diluerent, acidumque saporem coiTigerent, datis, cum aliquot jam noctes sine aphoniae insultu ductae essent, interdiu autem multo haec rarius ingrueret, brevi itinere commendato, sputa minus copiosa minusque acida facta sunt, vinumque aqua dilutum ferri potuit, et, ne multis, intra diem quadragesimum an quinquagesimum, ex quo inceperat, nec metus gravioris longiorisve mali aut redituri saltem ex- pers, affectio prorsus victa et sublata est. Huc placet addere, et simul tamen in medio relinquere, quod aeger idem, vir certe gravis, asseverabat, Romae olim a se visum in viro principe, qui simili affectu corripiebatur , hunc videlicet tolli consuevisse, si quis in aurem inspiraret. Verum sa- tis dissimilis fuerit affectio, oportet; neque enim noster ad sui curationem nos advocasset, si a tam facili remedio eandem sibi opem ferri sensisset. 38. De balbuti e quoque est aliquid adjiciendum. Namque observatione XXI. J) inducitur Sanctorius no- ster, haec docens: esse in media palati regione, id est in quarto osse superioris maxillae, in illis omnibus, quos ad id tempus vidisset, qui literam R exprimere non possent, duo foramina, quae nullo modo aperta et obvia inveniun- tur in iis, qui illo affectu tenentur: ergo causam immedia- tam, quae posita ponit, fore illos duos meatus apertos. Imo non apertos dicet aliquis non oscitanter haec legens, et praefixum observationi argumentum attendens: Jlalbu- licm pendere aliquando a defectu foraminum quarti ossis superioris maxillae. Verum si Sanctorum ipsum inspi- ciat, his contraria scripsisse inveniet. Se enim in traulis vidisse, ait, duo illa foramina, quae nullo modo adeo aperta et obvia inveniuntur in iis, qui illo affectu carent; ergo causa immediata, quae posita ponit, erunt, inquit, duo illi meatus plus justo aperti. Vide, quaeso, qua interdum incuria auctorum verba describantur! Hic tamen is Se- pulchreti locus-est, quem spectantes viri praestantissimi scripserunt, Sanctorum balbutient defectui ductus incisivi 1) Sect. XXII.