328 Liber 1. De morbis capitis. hac aqua, aut de cerebri extenuatione suspicari Diemer- uroeckium ; et tamen Kerckringius non modo T ulpii historiam legerat, sed etiam in ea sua memorabat, et de hydrocephalo necdum semestri verba faciebat, cui intra uterum inchoata cerebri dissolutio sensim increvisse po- tuerat , donec cerebro prorsus soluto vivendi linem fece- rit. Illud praeterea objicit Diemerbroeckius, quod a ple- risque pariter ejuscemodi historias edentibus omissum re- quiras, cerebellum et oblongata medulla deessent, an non, siluisse. Sed in Billotii 1) historia, quae inter has solet referri, non modo hoc desideres; verum etiam non peni- tus absumtum pueri cerebrum fuisse cognoscas, quando ejus substantiae portio, quamvis exiguum ovum mole vix aequans, reperta est. Sic etiam in cane fatuo, ut videtur, aut vertiginoso Elias Rld. Camerarius1 2) (de o-ibus enim quae Kerckringius 3) aliive scripserunt, lanionum fere observatione et fide nituntur) Camerarius, inquam, nul- lam penitus cerebri aut cerebelli substantiam vidit prae- ter posterioris portiunculam vix avellanae medietatem ae- quantem. Quae etsi omnia non sine admiratione, et quae- dam etiam non sine aliqua diffidentia legisse me fateor, tamen hoc quoque adjiciam. Memini, cum adolescens quotidie in Bononiensi no- socomio versarer S. Mariae de Morte, audire non semel Jo. Marcum Bigattum probum virum eundemque ibi me- dicum chirurgum sua laude dignum, cum suum decesso- rem Jo. Galeatium Manzium medicum et chirurgum cum paucis, dum viveret, comparandum, id vidisse asseveraret, quod, ut accepi, sic tibi narrabo nihil adjiciens, nihil de- trahens. Cujusdam vulnus curabat Manzius, quod ad coronariam suturam inflictum in cranii cavum pervenie- bat , cum aeger circiter vigesimo die duo pati coepit, al- terum, ut quoties vulnus retegeretur, toties convulsivis afficeretur maxillae inferioris motibus; alterum autem, ut quotiescunque interrogaretur, oculis quidem ostenderet, se intellexisse, et respondere jam velle, sed tamen per ali- quod temporis intervallum primum incipere non posset verbum, quo demum incepto , cetera facile sequebantur. Sic fere usque ad vitae extremum mentis compos visus, 1) Zodiac. med. Gall. a. 1. m. dec. obs. 3. 2) Epii. nat. cur. Dec. I. a. 3. obs. 129. iu scliol. 3) Spicileg. auat. obs. 46.