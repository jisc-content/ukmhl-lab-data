117 Epist. anat. medica IV. art. 35, 36. pro certo non potuit cognosci. In corde, ut alibi quoque, sanguis fluidus. Capite abscisso, aqua de maximo cra- nii foramine destillabat, et sane ubique intra cranium fuit, praesertim vero sub tota meninge tenui, per quam, spu- mosae salivae instar, bullulis videlicet passim admistis, translucebat. Plexus cboroides vesiculas aliquot aqua dis- tentas habuere, ipsi tamen ab ea aqua, quae in ventricu- lis inventa est, minime albicabant. Cerebrum laxum erat, pituitaria glandula quasi nulla. 36. Sive amplius in hoc cranio pro mole cerebri spa- tium fuit, sive hujus vasa, quae neque turgida potui anim- advertere, neque fore arteriarum pulsus indicarant, mi- nime turgebant, sive lente omnino atque paulatim aqua illa collecta fuerat; nulla, ut vides, hic fuit apoplexia, aqua tamen in cranio multa. Quo autem haec modo col- lecta esset, facilius dicerem, si in ventriculis praesertim, ut non pauca fuit, sic plurima fuisset plexusque in illis decolores. Nam pituitariam glandulam usque adeo exte- nuatam spectanti suspicio non deesset, minus illam officio suo functam esse, non secus ac mammariam glandulam et thymum ac testes eo contractiores videmus, quo jam diu- tius in munere cessarunt suo. At si officium illius est de- stillantem e rentriculis humorem per infundibulum exci- pere; cur non et multo plus aquae in his fuisset, et in plexibus multo longioris, ut sic dicam, macerationis indi- cia? Quae sane indicia, ut neque aqua plurima, nec in agricola, nec in stabulario fuerunt, de quibus supra J) di- ctum est, cum in illo tamen ea glandula aeque ac in sene, de quo loquimur, contracta esset, in stabulario autem etiam vitiata. Quid ergo est? Num vulgo traditus hujus glandulae usus est in dubium vocandus? an potius, quo- niam is ab structura ipsa et situ partium indicatur non ob- scure, peculiari aliqua ratione est ita explicandus, ut quae nos in tribus iis hominibus glandulae vitia animadvertimus, defluxui humoris ventriculorum officerent quidem, sed non quantum nobis debere officere visum est? ut puta, si viae praeterea sint aut quales multi esse arbitrantur, aut aliae quaecunque, minus illae quidem manifestae, sed plures, per quas pars humoris possit e ventriculis amandari. Sic enim, nisi hae simul viae obstruantur, ventriculi aqua non 3) N. 26. et 19.