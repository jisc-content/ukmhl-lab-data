Epist. anat. medica ltr. art. 1, 2. 79 sanguinea apoplexia pollicitus fueram. Ea si tibi neque inutilia, neque ingrata fuisse intellexero; alacrius deinceps ad alia pergam. Vale. EPISTOLA ANATOMICO-MEDICA IV. Agitur de apoplexia serosa. Cum celebrem illam apoplexiae divisionem in sanguineam et serosam non improbandam esse scripsimus in earum, quas ad te misimus, epistolarum secunda '), minime nos ftigiebat, quid viros cum inter veteres, tum inter recentiores doctissimos ab agnoscenda serosa apoplexia contineret. Nec vero nos ii sumus, qui, quotiescunque intra apoplectici calvariam aqua invenitur, continuo ab hac ejus morbum repetendum esse existimemus. Quin ultro permittimus, ut ex 'ilis, quas hujus generis proferemus seu Valsalvae seu nostris dissectionibus quot malueris, tot alio censeas attinere; modo haec vicissim largiaris, primum quod ex Varolio tibi in ea epistola J) descripsimus, in ventriculis cerebri apoplecticorum non reperiri majorem excremento- rum copiam, quam communiter in omnibus aliis, id ut ipsi in iis, quos forte incidit, usu venerit, in non paucis multo secus se habere: deinde eam aquam, etsi morbum in qui- busdam non faciat, augere tamen, eoque a medicis neque ignorandam esse, neque negligendam: novissime vel pau- cam interdum, non modo multam, posse, nec una ratione, ipsam apoplexiae causam esse, quod suis quidem locis sub- inde ostendere non omittam. Quae omnia si attenderis, praeclare intelliges, ut opinor, et cur divisionem illam apoplexiae retinuerim, et qua mente ad te tot, et tam va- rias mittam historias, ab illis, ut soleo, initio ducto, quas in Valsalvae schedis inveni. 2. Valerius Zanius quis fuerit, cum aliunde, tum certe e nostra Valsalvae vita non ignoras. Nunc 1) N. 6. et seqq. 2) N. 7. 14