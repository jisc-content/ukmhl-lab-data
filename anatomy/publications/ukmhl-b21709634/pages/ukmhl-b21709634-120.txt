54 Liber I. De morbis capitis. ex iis, qui Patavii sub maji initium a. 1729. pene quotidie, magno omnium terrore, ex improviso aut statini, aut certe intra horas non multas commoriebantur, cum post diutur- nas subfrigidas humidasque tempestates, pluviosus enim autumnus, pluviosa liiems, pluviosum hactenus ver fuerat, tunc primum, idque repente, aeris calor rediisset. Erat lita tres et septuaginta annos natus, robustus tamen etiam tum et lacertosus, quadratoque corpore et subpingui, sub sole degere et meracioribus uti vinis, citra ebrietatem, solitus, oculorum inflammationibus ab annis aliquot obno- xius factus et de capitis plenitudine nuper questus apud cel. collegam meum Antonium Vat.uisnkrium. Cum IV. nonas maji totum diem exegisset sub sole, eo die praeter solitum fervente, vespere autem suo more coenasset, ecce ibi subito se magno morbo corripi exclamat et cum dicto artuum sinistrorum motum amittit, linguae quoque usum hactenus, ut verba pleraque intelligi vix possent. Statim rogatus, statim ad eum, quippe vicinus, accurro, et haec, quae dicta sunt, invenio, atque hominem quidem mente constantem et colore faciei, respiratione, calore corporis secundum naturam se habentem, ut pulsu quoque, nimi- rum vegeto et resistente, nullo insuper de dolore aut mo- lestia capitis querentem, nisi quod sibi somnolentus vide- retur. Hoc vero et magis, quae supra narravi alia cum attenderem , multo graviorem insultum metuens, alterum qui sacerdotem, alterum qui chirurgum advocet, mitto: sanguinem de brachio sano ad justam copiam statim educi, subacre clysma apparari, deinde succini oleum, quod ad nares subinde admoveretur, afferri jubeo; spiritum vero salis ammoniaci diserte renuo, veritus, ne plus aequo san- guinis motum concitaret, a quo exitium instare posse, praedico : cetera ejus medicis, quos adventare sciebam, per- mitto domumque redeo. Eorum alicui placuit vomitum ciere, quod nec mihi antea displicuisset, si ea duntaxat, quae ipse, spectassem. Verum post vomitionum agitatio- nem, mox hora noctis circiter quinta morbus eo, quem de- scripsi, tanto gravior accessit, ut loquela prorsus amitte- retur, stertor inciperet cum magnis, iisque, ut opinor, convulsivis corporis motibus atque conatibus. Itaque postri- die mane mortuus est. Caput pridie nonas, me praesente, dissecari jubet am- plissimus praetor. Meninx crassa tanto arctius, quam so-