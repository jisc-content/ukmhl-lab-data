219 Epist. anat. medica VIII. ari. 30. plenam, bis plenissimam bile, quae ter aut nigerrima fuit, aut ad nigrum accessit, semel viridiuscula, semel crocea et tunc pauca. Haec in ventre. In thorace vero hu- jus tota reliqua interna facies e rubro livida, at diaphrag- matis duntaxat ad ambitum uno in cadavere; in altero dia- phragma quoque non omnino expers fuit inflammationis; pulmones in uno atque altero aridi et exsucci, in uno cum vesicis hic illic in superficie; in quinque nigri ex toto aut magna ex parte; in quatuor magna item ex parte san- guine pleni; pericardium in uno parte aliqua ferme fria- bile; in duobus sine ullo humore, in uno paucissimum ha- bens, in uno autem subflavam aquam ad uncias tres; cor- dis auricula dextera in duobus aere dilatata; ipsum autem cor in totidem siccum; in uno flaccidum et extenuatum; ventriculis in uno prorsus sanguine carentibus; in uno po- lyposas tenues concretiones habentibus; in tribus autem sanguinem , sed in uno haud multum et picis similem ni- grae ac semiliquatae, in altero concretum sine ullo prope- modum sero, in tertio autem sic, ut dexter quidem san- guine plenus esset grumoso, cum sinister plane fluidum contineret. Quod ad collum et fauces attinet, unius gula, ut in thorace, ita ibi quoque angusta et quasi con- stricta erat; unius intus inflammata; pharynx autem in tribus et aspera arteria in totidem aut levi aut magna aut in gangraenam jam vergente inflammatione correptae; unius vero sana gula; quorundam fauces sine ullo inflam- mationis vestigio fuerunt; unius membrana epiglottidis cri- spata ; unius larynx e rubro lividus, in quo et lingua cras- sior inventa est, et pharynx spuma ex flavo viridi omnino repletus. Porro cerebrum unius et cerebellum ad siccitatem in- clinabant; unius cum initio spinalis medullae multo sic- ciora ; unius vero nihil horum magis siccum, quam soleat, quin optici nervi laxiores ; unius denique aut alterius cere- brum nihil habuit annotandum. Et rursus in duorum ven- triculis aqua effusa, sed in eorum altero subflava nec pauca, in altero pauca et rubella; in alio autem de ea ni- hil usquam. In uno aereae bullae sub dura meninge, in ejusdemque sinubus laxae concretiones polyposae. In tri- bus vasa omnia cerebri valde sanguine distenta. Et quod ad sanguinem universe attinet, unius arteriae sanguine plenissimae, venae propemodum inanes; alterius autem 10 *