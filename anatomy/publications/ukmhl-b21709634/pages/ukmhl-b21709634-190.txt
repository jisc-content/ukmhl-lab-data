124 Liber I. De morbis capitis. cum intestina tenuia et pars crassorum aere essent sub- turgida. Illa autem sursus repulerat vesica, urina disten- ta, quae nulla re, nisi propria operta pinguedine, ad sex digitos supra os pubis se attollebat. Cum manu compri- meremus, lixiviosum lotium, non tamen foetidum, vi\ guttatim prodibat. Erant enim vasa sanguifera in supre- mo urethrae orificio et aliquo supra ipsum spatio valde sanguine distenta et nigricantia, ad eundemque modum, sed paulo minus, per maximam partem internae faciei urethrae pergebant, ut facile intelligeres, esse ea loca non modo inflammata, sed gangraenae jam proxima. Quin etiam interior vesicae facies sanguineis hic illic punctis distinguebatur. In uteri cavo aliquid subflavi humoris animadvertimus. Neque de ventris visceribus superest quod annotemus, si hepatis excipias vesiculam bile turgi- diorem fusca, ut videbatur, sed quae colore inficeret ma- xime flavo, quo et proximum vesiculae intestinum colon infectum erat. In ea bile concretiones erant quaedam pau- cae parvaeque et molles, nisi quod una tamen in calculum densata erat firmum et durum, diametro aequantem api- cem minimi digiti, superficie undique granosa, figura au- tem rotunda, ut unum ex iis bellariis referre posset, e coriandri semine inductoque saccharo sic paratis , ut su- perficies asperula sit; nisi colore fuisset cinereo et quid- dam quasi pellucidi habuisset. In thorace, pulmo dex- ter magna ex parte ad pleuram annexus, in summo autem posterius adeo corruptus ex antiquo fortasse vitio, ut hu- morem graveolentem effunderet. Quo absterso et visce- ribus inde et ex ventre detractis, duo animadverti atque ostendi, alterum in diaphragmate, alterum in costis et vertebris, quae tametsi ad morbum non attineant, tamen ob raritatem digna sunt, quae minime tibi reticeantur. In diaphragmate erant duo proxima quidem, sed inter se distincta foramina ad venas e ventre in thoracem traji- ciendas. Nam praeter majus, quod in omnibus est, ad truncum ipsum venae cavae transmittendum , alterum pro- pe oram primi anteriorem patebat, unam traducens de he- paticis venis paulo altius, quam soleat, id est supra dia- phragma , in cavae truncum inferendam. Costae autem erant viginti sex. In singulis enim lateribus singulae erant costulae infra duodecimam, mobili junctura nexae cum primae lumbaris vertebrae corpore, ita autem breves, ut