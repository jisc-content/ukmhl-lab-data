45 Epist. anat. medica III. art. 2, S. perspeximus, universum cerebri hemisphaerium dexterum contegebat, nam et sub hujus basi erat ubique concretus in perpetuam laminam. Qua sublata, non modo sangui- fera vasa, ut sinistri, ita et dexteri hemisphaerii turgidiora passim in meninge tenui conspecta sunt, sed etiam duo aut tria in hac, qua externum latus hemisphaerii dexteri convestiebat, non parvula foramina, per quae sanguis, de quo dictum est, inter utramque meningem exierat. Duce- bant enim ea foramina in amplum quoddam cavum in me- dullari ejusdem hemisphaerii substantia secundum longitudi- nem efformatam, inter latus hujus externum et lateralem ventriculum sic, ut latitudine transversos digitos duos, longitudine sex aut eo amplius aequaret. Id cavum inae- qualibus et quasi erosis parietibus comprehensum et san- guine grumoso plenum cum eo ventriculo posteriora ver- sus communicabat, in eumque mediocrem sanguinis copiam effuderat, cujus parva portio , rupta posteriore septi lu- cidi parte, in ventriculum sinistrum transierat; sanguis autem in utroque ventriculo se in laminam conformaverat. Sed et alibi vas ruptum aliquod fuisse videbatur, cum sub transverso quoque durae meningis processu, sub quem a cavo ejus meningis cerebrum complectente nullum secun- dum naturam esse aditum non ignoras, sanguinea esset lamella mediocri quidem crassitudine, sed totum contegens cerebellum; quin etiam in spinae tubo, quousque desuper licebat introspicere, sanguis circum spinalem medullam fuit. Ceterum quarundam partium cerebri erat color leviter sub- flavus, choroides plexus flaccidi et veluti exsangues, sinus crassioris meningis vacui. 3. Sanguis, ut hinc incipiamus, effunditur nonnun- quam in spinae tubum, indeque ad cerebellum redundat; alias a cranii cavo in tubum illum descendit; aliquando etiam e vasis in utroque ruptis exire in utrumque potest. Praeclarum primi casus exemplum in caupone a Boerhaa- vio ') est annotatum, propterea paraplectico primum fa- cto , mox autem apoplectico. Quodsi non paucus in ver- tebrarum caveam effusus sanguis inde non effluat; letalis quidem fit morbus ob compressos spinalis medullae nervos plurimos, qui nervi intercostalis ramis praebent originem et, quod consequitur, ob partium interiorum motum cessan- 1) Praelect. ad instit. ยง. 401.