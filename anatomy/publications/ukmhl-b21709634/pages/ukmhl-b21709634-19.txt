XV serv ationibus; quod ut in secunda libri parte, sic in ter- tia quoque facere non omisit. In hac demum proposuit quid ipse observasset de quibusdam magnorum hominum controversiis. Primo venit in medium illa, quae posita est in eo, utrum sanguis fluat per eam anastomosin, quae est in fetuum cordibus, de cava in pulmonarem venam, an vero de pulmonari feratur in cavam, ac priorem opi- nionem comprobat. Hanc sequitur controversia de venae umbilicalis in jecur ingressu et de illius sanguinis per hoc progressione, quibus in rebus cum iis facit, qui fuerunt diligentiores. Tertia controversia est, an ad internum humani quoque oculi latus, praeter carunculam lacryma- lem alia glandula, aut saltem an ea caruncula pro glandula agnoscenda sit, et iis, qui utrumque negant, adstipulatur. Contra in quarta controversia, quae in eo versatur, liant nec ne osseae in senescentibus laryngis cartilagines, sint- que medullosa substantia refertae, sententiae eorum, qui utrumque afiirmant, adhaeret. Inde transit ad ostendendum, quonam loco asperae arteriae cartilagines desinant esse semi- annulares, de qua re non adhuc inter anatomicos convenie- bat; ut ne illud quidem conveniebat ante Morgagni obser- vationes hoc loci propositas, qua magnitudine et ubinam glandulae ejusdem arteriae locatae essent. Idem fecit, ut non amplius controverteretur, an una esset thyreoidea glandu- la; quam glandulam peculiari ductu instructam esse, quam- vis non pro certo statuat, probabile tamen esse ostendit. Solvit controversiam, quae etiam tum vigebat, unde na- scantur musculi coracohyoidei, demonstrans ab eo scapu- larum latere, quod costam superiorem vocant, initium sumere. Multa quoque solvit de iis musculis, qui laryn- gis cartilaginibus proprie sunt attributi, exponitque, quid ipse observaverit de hymene, de ovariis, de tubis Fallo- pianis, de lacunis fossae muliebris, de fontibus cujusdam muci ad cervicem uteri occurrentis, ac denique de men- struo cruore, qua is ex uteri parte fluat, de quibus rebus variae erant opiniones atque inter se dissidentes. Haec omnia non multis literis et parvo omnino volumine con- tinentur. Nos in iis referendis longiores fortasse fuimus, quam instituti nostri ratio postulat. Sed id ea de causa fecimus, ut facile intelligant lectores, qua ratione in ae- tatis flore tantam famam collegerit Morgagnus, ut satis superque nominis immortalitati mature consultum ab eo