236 Liber I. De morbis capitis, gesimum, vehementi ira et simul propemodum prima epilepsia correptum ex improviso cecidisse , post multum- que interjectum tempus, cum eundem illum, cui iratus erat, forte vidisset, iterum cecidisse, deinde autem vel eo non viso, idem sibi et saepe quidem accidisse, donec duobus illis an tribus postremis annis non nisi quibus- dam mentis quasi obscurationibus nonnunquam tentaretur, sive morbi vim longum tempus jam magna ex parte fre- gisset, sive morbi causas Nicotianae herbae pulvis, quem naribus, ut fit, attrahere coeperat, minuisset, sic enim multum sane humoris per eam viam effluebat. Quem ut credas ad primam epilepsiae causam accessisse, non pu- tes certe tunc fecisse, cum semel atque iterum invisi ho- minis conspectus repente prostravit sanissimum virum. 6. Cum autem eum, quem supra laudavi, clarum in medendo magistrum sectarer Hippoi.. Franc. Albertinum, memini generosissimum inter Bononienses adolescentu- lum, nunc senatorem amplissimum, e terrore epilepsia prehensum, quae saepissime revertebatur, ob eamque aqua utentem, in qua herbae Betonica, Primula veris, Melissa et Carduus benedictus coctae fuerant, adjectis guttulis spiritus sanguinis humani admodum paucis, uri- nam non solum supra potionum modum, sed ad uncias nonaginta quotidie reddere coepisse. Cum vero neque tanta urinae vis neque alvus saepius per se fusior in- sultuum numerum aut vehementiam minuerent; conversus ad me Ai.bertinus , huic, inquit, si vel omne serum ars exhauriret, frustra foret, quando sic nihil proficit ipsa natura. Igitur hic intelligis, serum neque a primo neque postea hunc morbum fecisse. Quod et curatio confirma- vit. Neque enim aquam educendo, quod ne initio quidem spectatum fuerat, sed tumultuarios motus sedando, intra diem quadragesimum absoluta est. Bis quidem singulis diebus per alvum oleum infundebatur, sed simplex, ut nihil nisi distentos nervos remittere, laxosque servare posset. Nam per eas accessiones multo magis quam ce- rebrum interni vexabantur nervi atque externi, comper- tumque fuerat, juvari aegrum, dum morbo concutiebatur, si spina universa fricaretur molli palma oleoque uncta ex dulcibus amygdalis recens expresso, in quo ten-estres lumbrici incocti adjectumque esset suocini oleum. Ad ea