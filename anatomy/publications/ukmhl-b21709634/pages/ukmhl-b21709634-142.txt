7d Liber I. De morbis capitis. 3) IV. 23. minutionem fuisse crediderim, quae frigus calenti mulieri visa est. Hujusmodi autem syncopes, quas potissimum indicasse videtur Herophiuus *), cum repentinam mortem, nulla ex manifesta causa venientem, fieri, inquit, paralysi cordis, si apoplexias vocabis a cerebello, me quidem judi- ce, non valde errabis: quod enim in reliquo corpore apo- plexia facit, quae a cerebro est, id in corde facit, quae est a cerebello, utrobique autem, quae utrinque est, qua- lem istam fuisse censeo, quando causam utrumque illo- rum comprimentem spectavi, nec ulla incommoda prae- cessisse inveni ex illis, quae syncopen, quae ab ipso cor- de aut proximis vasis est, solent antecedere. 28. Quod si forte ajas, nulla quoque ex iis incommo- dis annotata esse, quae saepe praecedunt apoplexiam; equidem fatebor: sed simul contendam, id minus obstare mihi non ab organico cerebri aut cerebelli vitio hanc apo- plexiam repetenti, sed ad congestum constipatumque in vasis utriusque sanguinem referenti. Homo sanguine abun- dabat, quod habitus corporis et plenioris victus consue- tudo satis ostendunt. Coenatus plene, citius, quam solebat, decumbit, id est tanto graviore ventriculo comprimit arte- riam magnam, sanguinem ad inferiora ducentem, ut major ejus copia petat superiora, eoque etiam major, quod ipse in decubitu corporis situs quanto est opportunior ascen- sui sanguinis ad superiora, tanto est incommodior regres- sui ad inferiora, veluti etiam antea 1 2) comprobatum est. Quod si non ipsum aortae truncum distentus ventriculus premit; at ramos premit tum suos, tum alios ab ipsa or- tos , et motui obstat diaphragmatis, ut minus facilis re- spiratio minus quoque facilem sanguinis a capite reditio- nem efficiat. Ad memoriam nunc voca, quae natura insti- tuerit, ut minore impetu et, quod consequitur, celeritate et copia sanguis in cerebrum ferretur, quorum sunt plera- que a nobis supra 3) commemorata. Sic enim melius in- telliges, tanto facilius, iis omnibus positis, quae modo di- cebamus, congestionis sanguinis ibi esse periculum, quanto magis hoc natura voluit declinare. Quod si una aliqua ex illis rebus, quas natura vel ab ortu ipso instituit, mutata, ut cum sanguis ob brevius iter majori cum impetu ad cere- 1) Apud Coei. Anrelian. chronie. Lib. II. c. 1. 2) N. 13.