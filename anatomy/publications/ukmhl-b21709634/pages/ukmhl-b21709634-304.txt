238 Liber I. De morbis capitis. meliorem mutandi, aut restitantis in cerebri vasis san- guinis promovendi.. Illum enim motum, quem sedari prae- staret, quis spondeat, sic pejorem non fieri? Sanguinem vero, quem in ejuscemodi morbo a convulsis fibris retar- dari verisimile est, num his magis irritatis expediri cre- demus? Itaque ad apoplexias potius illas, in quibus ob resolutas fibras sanguis subsistit, aptius id auxilium exi- stimabat, quamquam hoc ejiismodi esse in universum cen- sebat, ut raro ad ipsum a peritis quidem medicis sit de- currendum. Nec facile ipse, praeter oleum succini, quid- quam epilepticorum naribus subjiciebat; spiritus autem, qui appellantur, ad illius generis, cujus modo dicebam, apoplexias aliasque ejuscemodi affectiones rejiciebat, ob inde animadversas noxas in calidis, quae veteres dicebant, corporibus et e causa calida laborantibus, hystericarum praesertim, quibus epilepsia prehensis ejusmodi odora- menta, si non aliud, capitis plenitudinem relinquere ex- pertus erat. Aegri autem caput, ingruente hoc morbo, sublimius, quoad ejus fieri posset, locari ac servari ma- lebat; sic enim in illo minus acervari humores, et spiri- tum facilius duci, reponebat iis, qui forte objicerent, ita ex ore difficilius spumam excidere, quippe quae, minus gravato capite et pulmone, parcius proveniret, nec sem- per, ut, Pechlino *) refragante, plerique putant, e pul- monibus existeret, sed ex agitata potius in ore saliva fieret; nam hujus minime spumosae quosdam quasi rivu- los animadverterat ex ore epilepticorum nonnunquam de- fluere, capite in alterum latus forte inclinato. Sed ni- mirum, dum meo erga praeceptorem grato animo et tuo, mihi perspecto, desiderio obsequor, ejus in medendo con- suetudines rationesque persequendo, longius a proposito abductus sum. 7. Ad quod ut redeam, perstringam paucis, quantum potero, quae multa ac diu in cive meo Anastasio Poggio, gravi proboque sacerdote animadverti. Agebat is annum duodeseptuagesimum, subpingui habitu et florido colore praeditus, cum primum comitiali morbo correptus est, qui summam pulsuum raritatem itemque corporis perfri- gerationem post se reliquit. Sed haec intra horas septem victa est, nec, saepius redeunte morbo, amplius rediit; 1) De aeris et alira. def. C. VII.