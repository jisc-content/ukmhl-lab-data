390 Liber I. De morbis capitis. quarta proponit observatio. Sed in altero scholio subje- ctaque appendice dubitari video propterea, quod perforata membrana tympani fractisque ossiculis auditum est. Quod Valsalvae *) observatio confirmat in femina, quae, cum membranam illam utrinque erosam aut prorsus aut maxi- ma ex parte haberet, inde vero nihil ossiculorum praeter stapedis basin, hinc autem incudem a stapede omnino disjunctum, non surda tamen, sed gravi duntaxat auditu jam diu fuerat. Eodemque facile attinent observationes Vieussenii 1 2), qui in pluribus, non surdis illis quidem, sed tantum difficile et imperfecte audientibus, idem in eadem membrana deprehendit, praetereaque male corruptos musculos ossiculorum, haec autem extra suum ordinem disjecta; perinde enim habendum est, ac si deessent, quod ita locata sint, ut suis muneribus fungi non possint. Haec tamen velim tum de ossiculis tum de membrana tympani animadvertas. Si in hujus perruptione stapes excidat, non jam tympanum duntaxat, sed et mollissimas labyrin- thi membranulas per apertam sic fenestram ovalem inju- riis patere; itaque ab nemine, cui stapes totus excidisset, auditum diu conservatum legisse memini. Tympani au- tem membranam, etsi Valsalva quoque 3) diserte admo- nuit, non esse omnino ad audiendum necessariam; tu noli tamen oblivisci, necessariam esse ad ea protegenda, qui- bus laesis audire non possumus, labyrinthum dico, a cu- jus fenestris injurias arcet exteriores, ut, si vel major vel crebrior harum violentia urgeat membranulas praesertim, quae minus ab ortu firmae sint, vix fieri possit, quin sal- tem longioris temporis cursu praevaleat. Quod si nec fe- minae illi, de qua paulo ante indicatum est, nec canibus accidit, in quibus Valsalva experimentum habuit, quod Holderus 4 5) et W illisius s) memoraverant; nempe citius quam accideret, natura in illa ex parte erosam, in cani- bus perruptam membranam tympani ita resarserat, ut ab eodem Valsalva 6) compertum est. Nec mihi objicias, exteriores tamen injurias auditui eorum non officere, qui- 1) Tract. de aure hum. C. V. n. 5. 2) Tr. de 1’oreille P. II. ch. 4. S) N. 5. cit. 4) Act. philos. soc.-reg’. in Anglia. A. 1668. u. 1. 5) De anima brutor. c. 14. 6) N. 5. cit.