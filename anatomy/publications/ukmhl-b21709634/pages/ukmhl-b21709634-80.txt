Liber 1. De morbis capitis. 14 vationes in capite habitas dolore vexato aut ante cetera, aut maxima inter cetera incommoda. Ante haec, certe ve- xari solitum erat in viro mendico, qui semper fatuus, no- vissime autem adeo stultus, ut, quem petierat panem, ab- jiceret, in nosocomium exceptus fuerat. Constabat dolori capitis fuisse obnoxium, tunc autem et ventris obstructio- nibus laborare. Mortui ex febre, nescio qua, accedente cadaver in hoc anatomicum theatrum a. 1728. illatum est, macilentum nec in ventre et thorace quidquam ostendens, si obstru- ctum lienem excipias, quod praeter naturam se haberet. Sed circumsectum cranium cum attolleretur, animadver- sum est, huic in latere frontis sinistro firmissime affixam esse duram meningem, quae ibi ad modicum spatium, qua- si ellipsis ambitu circumscriptum, non membraneam sed mediam inter os et ligamentum naturam habebat. Cum cerebellum molle et flaccidum esset, medulla autem oblon- gata parum firma, durum cerebrum, ut saepe in stultis solet, inveni; tametsi lateralibus ventriculis limpida aqua, sed pauca inesset, cum plexibus decoloribus, quorum posteriori parti vesiculae, nec tamen multae insidebant, eadem aqua plenae. Denique anteriori faciei glandulae pi- nealis quidpiam adhaerebat flavi, quod inter digitos com- pressum , quasi arenas intermistas habere sensi. 11. Horum alia alio attinent, ut nostrae quaedam postea declarabunt epistolae *). Illud unum, ut opinor, ad capitis dolorem, quod in crassa meninge compertum est. Quaecunque enim causa fuerit sive interna sive externa, quamquam nullum hujus vestigium animadverti, cur ea pars meningis in ossis pene modum induruisset, proclive est in- telligere, quotiescunque sanguis aut copia, aut turgentia, aut accelerato per caput motu vim afferret vasis, eam par- tem versus tendentibus, restitare illo objecto impedimento sanguinem debuisse, et circumjectas vasis fibras meningis distendere. Neque aliam ad causam referri videbis in Se- pulchreto 1 2) , quod cephalalgiae miserrimae illi essent obno- xii, in quibus utraque meninx per aliquod spatium, saepe duos digitos latum, ita coaluerant inter se, ut vasorum oscula penitus obserarentur. Veri quoque simile est, ejus- 1) Vid. VIII. n. 13. 2) Sect. liac I. obs. 12.