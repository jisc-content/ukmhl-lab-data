I Epist. anat. medica IV. art. 33. 115 omnino effectum esse mavis, quam causam, vide, ne te invitum eo rationes adigant tuae, ut sanguinis quoque ef- fusionem non pro causa habeas apoplexiae. Quod qui ccn- suerunt, haud satis videntur attendisse, effusiones sangui- nis non semper ab distentorum vasorum ruptione , neque hanc semper a praesenti sanguinis mora pendere; vasorum enim tunicae tum ab erosione, ut alias ') scripsi, pertundi queunt, tum postquam a praegressa olim, idque saepius, mora aut impetu sanguinis attenuatae plurimum sunt, re- pente a quovis, leviori etiam, qui accedat, impetu omnino perrumpi. Apoplexiae autem, quae sic effusum sanguinem consequuntur, num a restitante in vasis, an a compri- mente extra vasa cerebrum, efficiuntur? Certe quid com- pressio cerebri per se possit, arte et casu ostensum acce- pimus cum in brutis animantibus, tum in quibusdam homi- nibus , quibus fortuito pars cranii non parva ademta fue- rat, manu enim ad cerebrum appressa, eadem, quae in apoplexia, symptomata accedebant, manu amota, paula- tim abibant. Et ne ab ea, quae ab effuso sanguine lit, ce- rebri compressione recedamus, illud, quod saepe viderunt chirurgi, cogita vel potius in Sepulchreto 2) lege. Solam compressionem a sanguine intra spatium meningum sta- gnante ad apoplexiam faciendam sufficere, evincunt illi, qui omnibus sensibus et motu privati, solo trepano a prae- sentissimo interitu vindicantur. E quibus exemplis hoc quoque colligere siinul poteris, quod iis reponas, qui a com- pressione quidem apoplexiam agnoscunt, sed ab ea solum compressione, quae non ab una aliqua parte, sed ferme undique cerebrum urgeat. Quibus et anatomica adversan- tur exempla, velut duo illa, quae a cel. Swievenio 3) sunt commemorata. Est enim evidens, a sanguine effuso ad bina duntaxat cochlearia, imo ad unum, comprimi undi- que cerebrum non posse. Ad ea si et nostrum addas epi- stola scriptum superiore 4), intelliges, duo cochlearia san- guinis, partem cerebri tantummodo, idque exterius, pre- mentis, inducere posse apoplexiam; qua autem ratione haud multus sanguis multum possit, ex iis cognosces, quae paulo supra A) indicata sunt. 1) Epist. III. n. 3. 2) Lib. I. s. 2. obs. 9. in schol. 3) Commeat, iu Docrh. aph. ยง. 1010. ยฃ. ct 4. 5) N.' 32.'