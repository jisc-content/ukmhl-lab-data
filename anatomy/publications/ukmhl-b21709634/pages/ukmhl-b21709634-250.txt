184 Liber I. De morbis capitis. opio legimus multo illic quam apud nos puriore atque ef- ticaciore, quippe colore ad cinnamomi colorem vergente, odore autem maxime, ut nostri loquuntur, narcotico, ibi- que tamen a pluribus, ei rei assuetis, non ut dormiant, sed ut laeti vigilent, sumto, eoque ad drachmam unam aut saltem, quod chemicus, qui cum eo fuerat, amicus no- ster viderat, ad scrupulum unum; subjecit, hujus tanti inter nos atque illos discriminis causam se in eo positam suspicari, quod medicamentorum quorundam pondus mul- to majus contrarios effectus praestare debeat ac mini- mum, non secus atque, ajebat, si fibrae circumjectum filum modice adstringas , fibram premes; at si vi multo majore, fibram disrumpes, non premes: quasi vero ante- quam disrumpas, non maxime premas! Sed hoc volebat potius, quod inverso ostendam exemplo: si levior ventulus agitet, flammulam augeri; si vehemens, extingui; quam- quam ne sic quidem intelligitur, cur id ibi assueti possint, inassueti, ut hic, non possint, id est vegeti a sumto opii scrupulo vigilare. Neque enim quaero, cur ibi non dor- miant , aut cur non vigilent hebetes et ebriorum instar; sed cur vegeti plerique vigilent? non ignarus, et alibi et apud nos fuisse nonnullos, quibus paulatim assuescentibus opii scrupulus aut plus eo non modo esset innoxium, sed etiam utile adversus dolores, et esse inter Tureas, qui mul- to plus opii, quam dicebat Spoletus, devorent quidem, sed inde temulenti fiant, ut qui maxime. Verum haec longius nos ab historiis nostris abducunt, ad quas censeo redeamus. 6. Lanius quartum decimum jam mensem stultus a poculo, ut ajebant, amatorio, denique ineunte a. 1719. >i, ut credebatur, frigidissimae tempestatis, a qua sibi minime caverat, mortuus est. Ventrem et thoracem perlustrans, nihil annota- tione dignum animadverti, si in hoc cor excipias undique pericardio annexum; sub illo autem levia praeputii ulcus- cula, urethrae'cicatrices, canaliculos nostros perpaucos. Quod ad caput attinet, quamvis aquam sub tenui me- ninge effusam invenerim, tamen ea firmitudine cerebrum fuit, ut durius ad id tempus a me dissectum esse non me- minissem. Porro in superiore eademque posteriore callosi