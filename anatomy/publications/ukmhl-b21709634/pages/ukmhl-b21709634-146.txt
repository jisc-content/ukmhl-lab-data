80 Liber I. De morbis capitis. de illo alia, quae ad rem praesentem spectant, accipies eo diligentius annotata, quod saepe, atque adeo pene quoti- die apud ipsum Valsa.lva erat. Zanii patrem apoplexia, patruum, septuagenario majorem, vesicae lapis abstulerat. Ipse habitu corporis obeso, carnibus mollibus, collo toroso et brevi, facie valde rubente, vitae sedentariae et assiduis literarum studiis in lauta, ut nobiles viri solent, victus ratione deditus, quadragesimo exacto anno, calculis ten- tari coepit, quos excernebat, simulque salsae salivae co- pia, quae postea dentes omnes e suis alveolis excussit-. Cum annum ageret sexagesimum primum, defecit ea sali- vae excretio, dolores autem vexare interdum coeperunt, caput gravantes. Circa annum tandem, quem non com- plevit, sexagesimum tertium, postquam solemne dierum quadraginta jejunium, id quod annis superioribus dubiae valetudinis causa non fecerat, religiose servaverat, queri incepit de dolore in mingendo, qui postea factus est acer- bior atque utplurimum periodicus. Nam singulis fere mensibus, aliquando etiam crebrius post multam aqueae urinae excretionem sub hujus iinem recurrebat, cum min- gendi difficultate conjunctus, diesque aliquot perstabat. Quibus accesserunt post animi affectiones dolores caput gravantes, et his novissime sensus hebetudo motusque debilitas in parte corporis dextera. Autumno adveniente, oedemate pedes intumuerunt, quorum dexter, cute erosa, ingentem copiam emisit seri limpidi, quod ignis calore concrescens ovi albumen referebat. Ab hac tanta seri excretione adeo non levatus est aeger, ut contra etiam in pejus rueret. Nam primum factus est somniculosus; de- inde, hiemali accedente solstitio austroque flante, sine lo- quela inventus est, parte autem dextera fere immobili; neque enim, nisi acrius vellicata, movebatur, idque etiam leviter. Et a sumtis quidem guttis pluribus spiritus salis ammoniaci loqui iterum potuit, et dexteram partem quasi expedite movere: sed quadrante horae interjecto, aphonia iterum captus est, sic tamen, ut omnia, quae di- cerentur, se intelligere ostenderet, imo interdum ver- bum etiam aliquod, sed cum conatu et submissa voce proferret. Quinto tandem ab affectione ejusmodi apople- ctica die vivendi finem fecit. Ventre aperto, aere turgens ventriculus, renes molliores, sani tamen et sana item vesica invenitur; quam-