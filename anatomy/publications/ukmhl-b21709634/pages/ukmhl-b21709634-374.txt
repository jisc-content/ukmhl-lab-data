Liber I. De morbis capitis. 308 ut vasa lactea per mesenterium, densissime ad corticem distributae et in via multis vicibus invicem, quoad ramos, unitae ac complicatae apparebant. In altero autem hy- drocephalo , ut perfectae disjunctionis atque adeo disso- lutionis exempla hic omittam ex infra J) memorandis Kerckringii, Tombini, Laufferi observationibus, in al- tero, inquam, hydrocephalo, quem pariter recens editum incidit Rombergius-), non solum disjunctionem propemo- dum perfectam, sed disjunctarum particularum cum aqua perniistionem ipsa indicabit aqua loturae carnium similis, praeter quam et crassam meningem nihil distincti in dif- fluente cerebro videre licuit. Nec mirum; aqua enim, quae jam ad mensuras quatuor hic creverat, quanta vi egisset, ostendit, tum ad primam cultri impressionem cum impetu prorumpens, tum ossibus cunctis, quae calvariae fornicem faciunt, ita diductis, ut magno inter se hiatu distarent, et hinc inde facili modo flecti possent, cum in priore in- fante essent tantummodo, ut fere in hoc morbo solent, divulsa. 7. Scilicet aquae in hydrocephalo sensim congestae, si tener praesertim sit fetus, vis urgens manifesta est, eoque magis, quo citius agere incipit in minus resisten- tes cranii partes. Hinc hujus ossium impeditus non ac- cessus modo, sed et ipsum alias pauciorum, alias plero- rumque incrementum, ut prorsus deesse videantur. Ve- rum insuper nonnunquam accidit, ut universa tumoris mo- les non cranium tantummodo, sed et corporis ossa reli- qua sic premat, ut fetus facies et corpus in transversum magis quam secundum longitudinem augeantur. Cujus rei exemplum eo libentius subjiciam, quod perlectis pluri- mis hydrocepbalorum observationibus, nusquam memini legisse. Sceleton est apud me ante annos quadraginta aut eo plures consectum, ut vix id meminerim, ab eo, qui dono dedit, audivisse feminei fetus esse, a magno interno hydrocephalo in matris utero enecti. Et sane cranii cavum vel nunc habet triplo facile capacius quam fetus novimestris, etsi, ubi pleraque toto corpore ossa spectes, minorem septimestri facile agnoscas; ubi vero demto capite altitudinem, vix quinquemestri majorem 1) N. 13. 2) Epii. nat. cur. a. modo cit. obs. 111.