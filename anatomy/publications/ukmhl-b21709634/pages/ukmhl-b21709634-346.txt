280 Liber 1. De morbis capitis. pectus minus altum a sinistris quam a dexteris, cetera idoneum visum est ad anatomen, quam tum docebam, magnum praesertim et lacertosum. Haec tamen, quae dicam, a naturae modo plus minusve recedebant. In ventre jecur duriusculum, intus extraque ex subalbo et obsolete llavo variegatum, vesicula plena bilis e viridi flavescentis. Lien magnus turgidusque; cujus membrana in facie convexa squamas habuit osseas duas, quarum al- tera non ita parva, at substantia, quamvis solito colore, nimis tamen laxa et pultis instar. Renum alter meliori jure, quam alias a non paucis fleri solet, figura poterat cum folio Asari comparari; multo enim erat altero bre- vior magisque in se contractus atque curvatus. Habe- bat praeterea non modo parvam in summo hydatidem, sed etiam sub propria sua membrana ad extremum alte- rum duas caveas non parvas humoris plenas, quales ego in adversariis ') descripsi, et Wir.r.isius quoque, ut in ista ipsa Sepulchreti sectione 2) vides. Vesica dum inflata es- set , figuram quidem ostendit a me 3) animadversam, at parvitatem simul, in tanto corpore admirandam, nisi in- cidendo valde crassis parietibus eoque non ita facile ex- tendendis reperissem, ut, quamvis cetera sana esset, vi- tio aliquo ad urinam attinente laborasse hominem, ex his, quae dicta sunt, intelligerem. Pectore integumen- tis et musculis exuto , manifestum fuit, summum sternum a sinistris minus alte produci quam a dexteris, sinistram- que claviculam inferius propterea quam dexteram cum sterno committi; ut sic potius ab utero fuisse crederes, quam ex eo , quod puer sinistrum humerum gravioribus subjecisset oneribus. Pulmones a tergo non rubentes modo, quod solent, sed et duriores fuerunt, hactenus tamen, ut praeteriti olim morbi indicium, certe non ul- timi hujus facerent. Eos dum a fronte contuebar, rem animadverti, quam nunquam antea. Inter dexteros enim lobos superiorem atque inferiorem corpus erat interje- ctum , latum sesquidigitum, longum tres digitos quatuor- ve, album, quasi ex pinguedine constaret, membranis qui- busdam intercepta. Sed diligentius perscrutando cum ra- mos intus perspicerem e solitis cartilagineis frustis com- 1) III. animadv. 83. 2) XIII. obs. 1. 3) Epist. anat. I. n. 61.