32 Liber I. De morbi» capiti», mus erga me humanus, Aug. Frid. Wautherus, qui dis- sertatione edita de scarificatione occipitis, plurium capitis morborum auxilio, id verum esse cum in aliis morbis, quos inter phrenitidem, paraphrenitidem, convulsivos et sopo- rosos affectus ipsamque epilepsiam, tum ophthalmiam per- tinacem , anginam, vertiginem et obstinatam cephalalgiam, quamvis ab initio sympathicam, nominat, modo a sangui- ne sint, nedum in sanguinea apoplexia cum aliorum tum suis praesertim observationibus comprobat. Quod vero ad hanc ultimam spectat, praeter auctores hos duos recentis- simos, velim Aretaeum ‘) legas, magnum inter veteres medendi magistrum, haec in apoplexiae curatione praeci- pientem : cum morbus diu trahitur et caput in causa est, cucurbitula occipitio affigenda et sanguis largiter haurien- dus; plus enim quam venae sectio proficit, et vires nequa- quam labefactat etc. Sed ad Valsauvae observationes red- eamus. 11. Vir sexaginta annos natus, temperamento san- guineo et laudabili corporis constitutione praeditus, e for- tuito inter ambulandam lapsu, caput magno impetu ad so- lum allidit. Leyiter stupidus, fronte contusa, e naribus sanguine erumpente et haec consecuta sinistri artus supe- rioris resolutione, ut nihil omnino sensus et motus in eo superesset, in Bononiense Sanctae Mariae de Vitae no- socomium infertur, ubi saturatus in facie rubor, laboriosa respiratio, durus pulsus et mediocriter celer animadver- tuntur, ceteris omnibus, si paralysin, de qua dictum est, excipias, secundum naturam se habentibus. Die quarto aphonia, quinto autem ineunte mors ingruit. Cum in ventre et thorace recte omnia constituta invenirentur, neque os frontis, pauco demto sanguine, qui ob contusionem inter ipsum et tegumenta stagnabat, ullum, quod sub sensum caderet, laesionis indicium ostenderet, neque reserato cranio, dura meninx quidquam, nisi le- vem aliquam contusionis exhiberet notam, quae ad menin- gem alteram non transierat; in dextero tandem cerebri ventriculo repertae sunt unciae concreti sanguinis circiter duae, corpus autem striatum ita cum plexus choroidis parte erosum, ut vix ullum sui vestigium relinqueret. 1) De morb. acut. cur. Lib. I. c. 4.