34 Liber I. De morbis capitis. xus vix potuit observari. Partes omnes reliquae sanae erant. 14. \ides ut ei corporis lateri, quod erat magis reso- lutum , pars cerebri immineret, quae minus esset vitiata, et illi, quod minus, quae magis, et visionis vitio, quae noxa ad opticorum nervorum thalamos responderet. Porro ex hac historia et quaedam alia sunt colligenda. Petrus qui- dem Sauius *) ut apoplexia, quae est a sanguine, inter- nosci et distingui ab ea posset, quae fit a frigidis humori- bus ; multas diligenter notas proposuit minime contemnen- das, nisi quis forte obliviscatur, signa ejuscemodi non se- orsum singula aut pauca, sed conjunctim pleraque esse spectanda. Qui enim haec tantum attendisset, apoplexiam a frigido humore aegrotantem pati, si sit senex, si mulier, si non rubor, sed si pallor in facie sit; multum ille in hac pallida muliere septuagenaria deceptus esset. Id eo dico, quod memini, cum sacram virginem, consanguineam meam, annos natam octoginta, levis apoplexia prehendisset, quae graviorem minabatur, non dubitasse me adolescentem, quin ei potius medico adstipularer, qui mittendum sanguinem et temperatiora adhibenda esse remedia censebat, quam aliis, qui haec improbantes, contrariam curandi viam in- culcabant. Aetatem hi, nos signa cetera, quae sanguineam apoplexiam indicarent, spectabamus. Consilium nostrum probavit exitus, nostra enim medendi ratione semel atque iterum aegram servavimus: quam rationem adversus dis- sentientes validius tueri licuisset, si tunc vulgata esset Lancisii 2) observatio in grandaevo mercatore, cui gravis- sima instantis apoplexiae indicia levavit sanguis e naribus profluens ad libras undecim, omnino autem sustulit post quindecim dies rursus effluens ad libras quatuor. Eorum quoque duorum, de quibus ante scriptum est, et totidem, de quibus mox scribetur, si aetatem solum attendisses, sanguineam esse apoplexiam negasses. Quin hujus exem- pla, partim a Valsai.va, partim a nobis annotata, cum ante oculos nunc habeamus viginti tria, si duo videlicet ad- jicias producta in epistolis anatomicis 3), forte accidit, ut vix tria quae ad juvenes, quatuor quae ad viros attineant, in iis omnibus inveniamus. Atque ut verum saepius sit, % r 1) L. ct c. cit. supra ad n. 7. 2) De subit, mort. Lib. II. C. 5. U. 8. 3) XIII. n. 19. et 25.