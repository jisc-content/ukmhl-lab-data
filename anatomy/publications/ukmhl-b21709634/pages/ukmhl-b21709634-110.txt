44 Liber I. De morbis capitis. rent, obiisse circa horam nonam; erat autem frigida tem- pestas, quippe ante medium februarium a. 1708. Cadaver secui cum praecl. anatomico Jo. Dominico Saxtorino, doctis aliis amicis praesentibus. Abdomen turgidum et pinguedine potius abundans, ut omentum quo- que. Colon propemodum universum quasi consimile canini, adeo paucas rarasque cellulas habebat! quin ad magnos tractus multo, quam aequum sit, angustius cernebatur. Antequam autem in rectum abiret, amplioribus, quam so- let, gyris, umbilicum versus se contorquebat, Foetor erat quidam, ut in gangraenis incipientibus intestinorum, et tenuia quidem colore erant hic illic sanguineo saturatio- ri; et cum tempestas esset, quam dixi, secaremus autem trigesima post mortem hora, calor etiamtum aliquis super- stes erat in ventre. Porro et lien quibusdam fuit veluti sanguineis guttulis superficie tenus distinctus, cetera sa- nus; in hepatis autem vesicula contractiore, quam par es- set, bilis quasi cruenta. Sed hepar non secus ac si olim ex inflammatione laborasset, pluribus, quam consuevit, ne- xibus iisque abnormibus, septo transverso annectebatur, lividum hic illic ea in facie, in altera autem fere ubique, livore tamen parum profundo, cetera albidum. Splenica arteria ad latus habebat quasi diverticulum hemisphaeri- cum idque osseum et concreto, ut videbatur, sanguine plenum. In pericardio subcruenta aqua erat me- diocri copia; in corde et vasis magnis nullae concretiones polyposae, sanguis tantum isque non aequo mollior aut durior. Arteriae aortae valvulae ad imum ambitum prae- durae et ossificationi proximae. Pulmones ad tactum sani, paulo tamen alicubi rubicundiores. Priusquam caput incideremus, amplam circa os maculam animadvertimus ejusmodi, ut dubitaremus an ab rejecto vino esset, an praeter hoc sanguis quoque exiisset. Os ipsum, id quod primis certe apoplexiae horis non fuerat animadversum, erat in dexteram partem distortum neque id a convulsio- ne: nam praeterquam quod artus et collum flexilia erant maxime, os manu in suam sedem reduxi, partibus facile et sine ulla vi sequentibus et* quo reduxeram, permanen- tibus; ut faciei quoque resolutio a sinistris videretur ac- cessisse. Cranio, quod aequo crassius judicavimus, ex- secto , statim translucere per crassiorem meningem vidi- mus sanguinem sub hac effusum. Is, ut secando mox