91 Epist. anat. medica IV. art. 15, 16. repentinus mentis stupor atque aphonia, ego statim at- que accersitus sum, in cubito venam incidi jussi; ex qua sanguis adhuc fluebat cum loquendi facultatem recupera- vit , ut vigorem quoque mentis postquam, ceteris, quae conveniebant, non omissis, sanguis iterum missus est eo- dem die. Me namque conjectura eo duxit, ut illius qui- dem seri, quod per intestina exire non pergebat, partem aliquam intra cranium effusam esse, existimarem; sed ta- men constrictis insuper, ut saepe in ejusmodi convulsivis hypochondriorum affectionibus usu venit, sanguiferis in ventre vasis, illa propterea, quae ad cerebrum attinent, magis sanguine distendi crederem. Sic in aliis quoque feci eodem exitu, sic etiam in plerisque eorum facturus, quorum proximas subjiciam historias, si ad eos forte ad- vocatus essem, aut potius si praeceps morbus tempus de- disset, ut quisquam ad eorum curationem advocaretur. 16. Juvenis erat Venetus annos natus undetriginta, gibbus, bibosus, qui esculenta, nescio quae, per urbem circumferens, infimae plebi vendebat. Hoc dum faceret die quodam octobris a. 1707. in ipsa via primum vacillavit, mox ibi cecidit, illico mortuus, livida facie, vino, quod bi- berat, per os naresque simul cum sanguinolento humore defluente. Cadaver cum praeel. Saxtorixo postridie inspicientes, brachia subrigida et contracta, squalidum corporis habi- tum'ac foedum et super haec recentem in altero inguine bubonis cicatricem deprehendimus. Ventrem deinde incidimus jecurque et lienem magna, sed hunc flaccidio- rem , illud paulo durius et albidius invenimus. Pancreas quoque durius fuit. Ventriculus antrum, quod vocant, pylori deorsum versus sub ipso umbilico protendebat; coli autem intestini pars illa, quae ventriculo subtendi solet, infra umbilicum per medium ventris secundum hujus longi- tudinem , valde angusta descendebat. Multo, quam haec, magis ab naturali situ vertebrae omnes, quae ab ima cer- vice ad os sacrum pertinent, aberrabant. Nam totus, qui his duobus terminis interjicitur, spinae tractus sinistror- sum adeo curvabatur, ut curvaturae medium ab recta li- nea, quae inter duos eos terminos ducta esset, transver- sos digitos plus septem distaret. Praeterea erat spinae anterior facies ipsa quoque ita sinistrorsum conversa, ut