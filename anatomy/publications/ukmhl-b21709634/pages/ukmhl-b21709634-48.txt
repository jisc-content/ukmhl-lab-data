XJLIV sub aliis quoque capitibus, ad quae praeterea pertinent, sunt certe commemorandae paucis quidem verbis, sed quae locum illum ipsum indicent, in quo statim possit lector, cui totae legendae sunt, totas reperire. Neque enim, ut fit in Sepulchreto, satis est, sectionem, quae plurimas saepius continet, designare, relut ad observatio- nem illam, ut ex innumeris unam saltem exempli causa proferam, Jo. Petri Lotichii, quae, praeterquam quod non sub omnibus, sub quibus debebat, capitibus comme- morata est, in quatuor, sub quibus commemoratur, de dolore capitis obs. X., de insomniis et incubo obs. II., de vertigine obs. VII. et de convulsione obs. XIII., semper in sectione indicatur de melancholia. Verset igitur lector necesse est sectionem hanc universam, id est quinqua- ginta, ex quibus constat, observationes, ut illam tandem neque ita facile inveniat, quae ibi est XXXI, Dixi autem neque ita facile, quoniam in omnibus iis quatuor locis sic incipit: Juvenis; hic autem sic: Famulus mercatoris. Verum ubi perlegerit, et illam esse, ad quam rejicieba- tur, cognoverit, putasne, ibi totam habere? Non habet certe. Dcest enim externa morbi causa, propinatum phil- trum, desuntque alia, quae deesse, ne suspicetur quidem, nisi forte aut incidat in illum de dolore capitis locum, aut quod melius esset, auctorem ipsum Lotichium legat. Sed ut illud tantum, de quo dicere coepimus, attenda- mus, quantum videlicet temporis insumere oporteat ad id, quod quaeritur, reperiendum; vides profecto, multo utilius opus fuisse futurum, si tota observatio semel, ubi commodius fuisset, proposita et certo numero designata, per hunc, ubicunque commemoranda erat, nec per sectio- nem duntaxat esset indicata. 6. Longe autem majorem adjecti operi duo saltem accuratissimi indices praebuissent utilitatem. Memini, cum Bononiam, ubi tunc degebam, recusum nuper.Se- pulchretum fuisset importatum, me vehementer esse ga- visum, dum in ejus fronte editum legerem cum indicibus necessariis. Sed gaudium tamdiu perstitit, donec hos quaerens, unum tantummodo esse vidi, qui nihil nisi prae- fixos observationibus titulos contineret, quorum plurimi, cum ipsi quoque aut latenter aut aperte nec dissimulan- ter sint manci, omnes autem haud alio quam observatio- nes ordine propositi; dici non potest, quot symptomata