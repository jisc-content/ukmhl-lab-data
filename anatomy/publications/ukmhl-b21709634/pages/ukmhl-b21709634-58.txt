LIV ut Freindius ') animadvertit, cum ceteri morbos admo- dum perturbate collocassent, hos ipse consequenter a capite ad pedes disposuit. Habes causam, quare, cum potius ab apoplexia voluissem initium ducere, ut quo de morbo et plures habeo observationes, et plura ac varia annotare potui, unde facilius et certius cognosceres, quid in his libris praestitum sit; a dolore tamen capitis cum Bo- neto incipere debuerim. Ultimus autem index propterea uberrimus est, quia singillatim monstrat, quidquid paulo dignius annotatione videri potest, sive anatome utralibet ejusque historia et certae quaedam controversiae specten- tur, seu varietates aliaque minus frequentia, seu medica aut monita aut observat^, et a quibus sint, quae a no- bis haud sunt, nunc primum propositae dissectiones. Mo- rem enim servavimus nostrum , ut diserte sua cuique tri- bueremus, itemque ut recentiores bene de nostra facul- tate aut de nobis meritos (qui, utinam omnes viverent) auctores plerosque clarissimos laudaremus; veterum au- tem duntaxat aut certe non amplius viventium lapsus ali- quos, ne juniores eorum falleret auctoritas, nominatim indicaremus. Inter quae praesertim, quippe ad institutum nostrum praecipuum attinentes, illi designantur loci, ubi in Sepulchreto, quae desiderari, quae corrigi, quae demi, inprimis autem quae addi posse visa sint, non reticen- dum esse credidimus. 17. Ad idem autem institutum, si quid aliud, duo certe attinent reliqui indices secundus et tertius, utpote quos non tam confecimus, ut observationes his libris pro- positae, quam ut, si viris doctissimis index forte neuter displiceat, haud dissimili ratione illae quoque omnes, quae in Sepulchreto jam exstant, aut deinceps addendae sunt, in promtu non modo ipsae, verum et singula, quae con- tinent, esse possint, et sic pleniorem multo utilitatem af- ferre. Horum igitur indicum alter, quae in vivis, alter, quae in mortuis observata sunt, monstrat; ut, si quis medicus singulare aliquod aut aliud symptoma in aegro animadvertat, et scire cupiat, quae interna laesio illi so- leat symptomati respondere, aut si quis anatomicus sin- gultirem aliquam laesionem in cadavere quopiam offendat, et nosse aveat, quod symptoma in aliis laesionem ejus- 1) Hist. medie, ad a. 500.