255 Ephi. unat, medica IX. art. 20. Praeterea tremore assiduo quatiebatur tanto, ut per vin- cula cavere debuerint, ne e lectulo excideret. Amaurosis quoque supervenerat; nihil enim jam cernebat, quamvis nullum in oculis appareret vitium praeter dilatationem pupillarum. Ceterum, quod ad reliquas attinebat actiones, quae dicuntur animales, neque ipse querebatur, neque aliis laesus videbatur, nisi quod minus promtus erat ad respondendum. Sic affectus sensim denique mortuus est. Caput nobis dissecandum cessit cum in gymnasio anatomen doceremus mense februario a. 1728. Cranii for- nix, si loca quaedam exciperes, in quibus secundum na- turam crassus, introrsum protuberabat, ubique erat usque adeo tenuis, ut credi vix posset. Quin certo in loco, qui ad os attinebat sincipitis dexterum, foramen habuit elli- psis propemodum forma paulo minus, quam ut apicem admitteret digiti minimi, membrana occlusum , nullo pror- sus aut ad ejus oras aut usquam in cranio toto vel mi- nimo cariei indicio. Ei tamen ita, ut dixi, occluso fora- mini , in subjecta dura meninge foraminulum respondebat, ex quo serum colore fusco prodibat. Foraminulum com- municabat cum cavea, magni ovi capace plenaque sero ejusmodi fusco, in quo sanguis concretus non multus subsidebat. Erat ea cavea abnormi forma et inaequali intus superficie, cui, quae partes cerebri circum proximae erant, eae pravo colore, qui semicorruptam substantiam indicaret, fusco obsoleto inficiebantur, praesertim vero basis cerebri ea pars, quae regioni posteriori imposita est orbitae dexterae, et corporis striati item dexteri pars an- terior, quae insuper subsidebat. Sed et nervi optici ejus- dem lateris thalamus, quamvis a cavea remotior, strigosus videbatur. Nervus tamen uterque opticus intra cranium extraque inspectus, uti etiam utriusque oculi particulae, diligenter a me dissectae, nihil usquam vitii, quod quidem sub sensus caderet, ostenderunt, sive colorem sive ma- gnitudinem firmitudinemque sive structuram spectarem. Ceterum etsi hemisphaerium sinistrum cerebri nihil habuit eorum, quae in dextero annotata sunt; in laterali tamen sinistro ventriculo multa erat aqua pellucida, choroides autem plexus decolor, cum paucis parvisque vesiculis, tum cerebrum universum subflavo obsoleto colore et vasis nigro sanguine valde turgentibus. Pituitaria denique glan- dula plurimum depressa et parva; non tamen dura.