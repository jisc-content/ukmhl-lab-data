LII suas his verbis concludat: aliud est amico, aliud omnibus scribere; tamen cum ceteris eas ipsas literas publicavit, non dubitans, fore, ut easdem cum omnes legerent, non omnibus tamen scriptas fuisse cogitarent. Nec quod has epistolas videas in libros divisas, aliter me de his sentire • credas, quam de meis illis anatomicis ‘). In eadem sen- tentia persto, id que apparere sic satis puto a numero- rum , quibus singulae designantur, serie per divisionem illam non interrupta; id quod insuper non modo ad indi- ces conficiendos, sed et passim ad hanc aut illam, ut opus erat, epistolam indicandam, ut magis expeditum, sic magis mihi commodum fuit, et aliis fortasse erit. Ista autem librorum inscriptio istaque in libros divisio longe aliis de causis est instituta. Id enim optabant bibliopo- lae: id postulabat Sepulchreti, de quo agebatur, in libros distributio: id denique peropportune respondebat justissi- mo , quod statim exponam , cogitato cuidam meo. 15. Scilicet qui adolescens non omisissem erga pri- mam , quae me exceperat, scientiarum academiam grati animi sensa publica significatione patefacere, eamque si- gnificationem vidissem eadem summa benignitate ab illa acceptam, qua tot antea benefacta contulerat, quot in ejus elegantissima historia 1 2) is, qui ipsi et Bononiensi scientiarum instituto a secretis est, memoravit celeberri- mus vir Fraxciscus Maria Zanottusj num committerem senex, ut prorsus ingratus morerer in quinque alias no- bilissimas universae Europae scientiarum academias, quae me deinceps perbenigne perque honorifice inter sups co- optarunt sodales? Igitur cum mihi nihil esset, aut fore sperarem, per quod memorem beneficiorum animum, quo- modocunque possem, ostenderem, nisi ad singulas allega- rem , qui simul hunc animum et obsequium testarentur meum, simul hujus operis exemplar offerrent, rogarent- que, ut qualecunque esset, pro sua quaeque spectata hu- manitate aequi bonique consuleret; hanc mihi rationem occasionemque existimavi non amittendam. Atque ut haec omnibus essent nota, commode accidit, ut librorum nu- merus , in quos epistolae hae meae essent quasi per se divisae, respondet numero academiarum ita, uti libris 1) Praefat. indicat, n. 3. .... . 2) Commentar, de Bonou. sc. inst. Tom. I., ubi de ejus acadcmia c. 1. et seqq.