112 Liber I. De morbis capitis. quidem nihil liquet, ut contra de sanguine liquet, sicuti scriptum est supra x), quacunque de causa cerebri vasa omnia nimis distendente. Cui vasorum distentioni si au- ctam forte eodem tempore vim addas, qua arteriae alter- ne dilatatae cerebrum attollunt, quanto hanc magis augeri posueris, tanto magis spatium, quod intra cranium est, im- minui intelliges. Vasa autem sive tum sanguine disten- dantur, cum aqua effunditur, sive multo antea distenta sint, res eodem redit. Sic in milite illo, quem, cum bene valens lectum petiisset, in hoc dicebamus 1 2) inventum ab uxore fuisse mortuum, conspecta sunt quidem etiam vasa per cerebri superficiem sanguine turgida, sed cum lectum petiit, neque ipsa turgida neque aquam effusam videtur habuisse. In gibboso autem quodam circumforaneo 3) va- sa, quae choro idem plexum faciunt, cum mutata essent in corpus tumidum, subdurum, carnei coloris, quae mutatio brevi tempore non potest fieri, satis ostenderunt, mortem subitaneam, qua ille homo sublatus est, non propter ipsa tantummodo accidisse (multo enim antea accidisset), sed etiam propter multae limpidae aquae effusionem, quae, cum spatium, quod intra cranium erat, imminutum jam offen- disset a tumido illo corpore, tanto celerius potuit, quod reliquum erat occupare compressoque penitus cerebro vi- tam repente adimere. Verum hae omnes aliaeque ejusce- modi causae ad alterum de duobus generibus spectant, quae proposuimus. Causas autem prioris generis, sive quae angustius id spatium in hominibus quibusdam nullo non tempore efficiunt, quippe quae ab ortu aut a primis aetatibus usque sunt, repetere oportet aut a cerebri et cerebelli mole aequo majori, si cum cranii capacitate com- paretur, aut contra ab hac aequo minori, si cum illa con- feratur: quae quidem dat-fs/uerpia si haud ita raro inter alias occurrit partes, cur non aliquando inter has quoque? Equidem cum de alia in aliis cranii capacitate primum in adversariis 4) mentionem injeci, ad istam ipsam, de qua hic agimus, rem illustrandam; eo, si quaeris, me adduxe- rat alia in aliis craniis saepe animadversa, et in nonnullis quidem altissima excavatio ad vasa, quae per duram me- 1) N. 14. 2) IV. 31. 3) Commere, liter, a. 1736. hebd. 46. 4) VI. animadv. 84.