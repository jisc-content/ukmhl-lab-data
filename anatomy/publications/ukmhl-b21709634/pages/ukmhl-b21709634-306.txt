240 Liber I. De morbis capitis. potius viscera levarit, quibus vena portarum inservit, hac- tenus profuit, ut breve ad tempus insultus quieverint. Cum iterum frequentius recurrerent, saepe ex usu fuit aegrum ad sedendum erigere, artusque inferiores modo fricare, modo alterne vinculis injectis adstringere, modo cucurbitulis sine ferro affixis et mox detractis vexare; sic enim illi diutius intermittere videbantur. Certior quo- que factus sum, cum aliquando vel multo saepius ingrue- rent, arcuisse ipsos, imo jam quasi inchoatos suppres- sisse spiritum salis ammoniaci ad nares admotum, etsi aeger carebat olfaciendi facultate. Erant ii plerumque perbreves, sed minime leves. Oculorum enim distorsiones, et artuum agitationes semper et interceptio sensuum omnium, saepe strangulatio eaque interdum cum sterto- re, nonnunquam urinae effluxio comitabatur. Pessime autem habuit eo die, in quem solstitium incidit, eoque pariter, in quem defectus solis. Sed ut casu id factum - credas; non tamen credes, fortuito, accidisse, ut accessio- nes non modo non leviores, sed graviores saepius ingrue- rent, quando urina sive naturae sive artis ope aucta erat â€˜). Nam et hoc curare aliquando debuimus, cum aegrum dormire incipientem subita difficultas spirandi ex- citaret, ac sedere cogeret; quae res nimirum hydropis thoracis suspicionem eo magis ingerebat, quod aeger nar- rabat , jamdiu crus dexterum sibi plerumque humore sub- tumidum esse consuevisse, nunc vero, id quod admoniti conspiciebamus, tumorem jam per femur ascendere. Fa- cile autem fuit obviis innoxiisque remediis urinas augere, eoque hunc tumorem illamque suspicionem, quae et postea omnino sublata est, minuere; non sic insultuum vim, quae, urinis fluentibus his que per se opacis nonnunquam et nigricantibus, adeo non minuebatur, ut contra etiam, quemadmodum dicebam, invalesceret. Cum haec atque alia, quae promissae brevitatis gratia praetereo, adversus comitialis morbi incursus nihil valerent, neque ea, quae ad hos retardandos supprimendosque profuisse aliquando dixi, praestare id pergerent; unum fuit quod constanter prodesset, opium, datum sub noctis initium pondere dimi- diati grani. Insultuum enim frequentia et vis et ad has adjectae vigiliae ita aegrum alioquin debilitabant, ut in- 1) Vid. infra, n. 11.