120 Liber I. De morbis capitis. dissecuisse non semel, ait, qui ob fortem apoplexiam obie- rant, in eorumque cerebro magnam aquae copiam reperisse, perspicuam quidem, sed glutinosam; sic minus obvia vi- disse credimus, nisi forte censeas, aquae illius, quae saepe sub tenui meninge ‘) primo aspectu gelalinae instar apparet, speciem potius quam naturam attendisse. Ce- terum si ejusmodi aquam reperit, quae reapse pituitam il- lam referret, quam tunc vulgo causam esse existimabant apoplexiae; rectefecit, quod ejusmodi observationes in eum librum rejecit, quem de iis inscripsit, quae raro in ana- tome reperiuntnr. Nec minus recte fecit Varolics 1 2) (cu- jus locum, alias quoque 3) productum, forsan aequius est ad hunc modum interpretari), si pituitam eandem spectans negavit, in ventriculis cerebri apoplecticorum reperiri ma- jorem excrementorum copiam, quam communiter in omnibus aliis reperiri soleat. Verum ad promissa efficienda, a dua- bus Valsalvae historiis initio ducto, pergamus. 2. Vir erat annos natus triginta tres, sanguineo tem- peramento, gracilis, herniosus, mero et tabaco summo- pere deditus. Hic coepit dolei’e parte capitis sinistra, ad occipitium praesertim, quem dolorem secutus est dolor et imbecillitas musculorum colli in eodem latere. Primum febris vehemens fuit, sed postea se remittere visa est. Ve- rum pulsus factus est non modo rarus, sed et debilis pa- rumque reniteris, simulque collabascere coeperunt vires, ut quivis corporis motus jam essent difficiles. Quin etiam post interruptum delirium, aphonia accessit, neque aeger amplius movere se potuit, donec, lente moriens, post diem tandem quartum decimum vivere desiit. E cranio dum cerebrum eximitur, in hujus basi pau- lulum purulentae materiae animadvertitur, qua abstersa, dum cerebrum tractatur, ibidem nova conspicitur. Nimi- rum per infundibulum e ventriculis prodibat. Nam eadem sinister, dexterque praesertim, redundabant. Quippe in hujus striato corpore foramen erat, quocum ulcus sinuosum communicabat, tertiam partem occupans substantiae, quae a dexteris basin cerebri faciebat. A sinistris nihil in cere- bro erat vitiatum. Ilis inspectis, ob herniam dissecto 1) Vid. cpist. VI. n. 12, 13. 2) De nervis optic. epist. II. 3) Epist. II. n. 7. et epist. IV. n. 1