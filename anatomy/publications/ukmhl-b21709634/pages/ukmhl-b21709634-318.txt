252 Liber I. De morbis capitis. Cadaveris urinarias et genitales duntaxat par- tes praeter caput dissecuimus. In illis nihil non secundum naturam esse visum est, si fundum excipias uteri, cujus interiorem faciem totam invenimus e colore cruento sub- nigram, sic tamen, ut hic color parum alte in uteri sub- stantiam descenderet. Id ad menstruum sanguinem non attinuisse, cum mulieris indicabat aetas, tum frustra ten- tata subjectis digitis uteri pressio confirmavit; nihil enim sanguinis prodiit. Cranium diligenter inspectum a facie quidem interiore non obtulit quidpiam annotatione di- gnum ; quamvis exterius ea ruberet ossis sedes, quae su- pra indicata est. Quin etiam cum posterior ossis utrius- que sincipitis externa facies quasi depressa appareret, ni- hil in ea, quae intus respondebat, quod esset praeter con- suetudinem inventum est. Meninges ubique integrae, ut ne vasa quidem turgida haberent. Sed vix dura detracta fuerat, cum animadversum est, in cerebri hemisphaerio sinistro tertiani anteriorem partem multo humiliorem esse sua compari multoque molliorem, neque in summo tan- tum, sed ubique penitus, ne basi quidem excepta. Scilicet ob eani mollitiem ita subsederat; quae mollities cum in corticali substantia erat, tum multo magis in medullari. Haec enim potissimum in quandam quasi gvlatinam ma- gna ex parte mutata erat, e cinereo subfuscam, et ta- men ferme pellucidam; quod vitium priorem quoque late- ralis ventriculi portionem comprehenderat, quae intra pro- positam hemisphaerii illius partem continebatur. Nusquam gravis odor, nusquam pus aut sanguinolenti aliquid in ea gelatina, ut peculiaris generis esset id vitium. Sana omnia in reliquo cerebro et cerebello, vix ut aquae, for- tasse a sectione rubescentis, tantum esset in singulis pa- riter lateralibus ventriculis, quantum cochleari uno capi posset. Aquae etiam aliquid, dum cranium circumsecare- tur, effluxerat. 17. Permirum omnibus, qui aderant, videbatur, cum tantae partis cerebri vitio tanto tamdiu mulierem ita vi- xisse, uti supra expositum est, sive id vitium ante capitis allisionem inceperat, sive post eam denique inchoatum erat. Quorum hoc indicare videtur vitii sedes in eodem latere, in quo caput allisum fuerat. Illud tamen, siqui- dem epilepsiae causa erat, morbus, qui tanto antea infe- staverat, plane requirit; nec alia mihi desunt exempla