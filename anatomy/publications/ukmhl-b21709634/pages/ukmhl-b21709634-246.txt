Liber I. De morbis capitis. 180 EPISTOLA ANATCMICO-MEDICA VIII De mania, melancholia et hydrophobia verba fiunt. Sequuntur in Sepulchreto sectiones duae, quarum altera de mania et rabie seu hydrophobia, altera de melancholia et affectione hypochondriaca inscripta est. De hac postre- ma seorsum agere non est animus cogitanti, hanc ad in- teritum non perducere, nisi aliis gravioribus adscitis mor- bis, ut vel ea docent, quae in Sepulchreto producuntur, exempla: itaque simul cum iis morbis, quod ad ipsam at- tinet, pertractabitur. Melancholiae autem mania, ut Wil- lisii utar verbis in volumine eodem 1) prolatis, in tantum affinis est, ut hi affectus saepe vices commutent, et alteruter in alterum transeat: quin saepius dubitantes medicos vi- deas , hinc taciturnitate et metu, hinc loquacitate et au- dacia in eodem aegro subinde alternatis, melancholicum an maniacum pronuntient. Quo facilius tuli cum stulto- rum capita dissecarem atque, utro laborassent delirio, quaererem, responsiones persaepe ambiguas, nonnunquam inter se pugnantes, veras tamen fortasse in longo delirii cursu. Quamobrem etsi in dissectionibus ad te scribendis cum, utram in partem magis inclinaverit aeger, sciam, id indicabo; tamen, quia plerumque id facere non potero, ma- lui his unis literis, quae ad utrumque attinent delirium comprehendere, et postremo quae ad hydrophobiam spe- ctant adjicere, praesertim cum de his cunctis deliriorum generibus vix unam Vxlsal vae historiam habeam: aqua, ut soleo, initium ducam. 2. Virgini annorum amplius viginti, inter sacras virgines se recipere maximopere cupienti, cum id negatum esset, illico ab audito repulsae nuntio labare mens coepit, statimque incongrua ratiocinari, idque in dies etiam ma- gis, ut cibum quoque saepius respueret. Sic aliquot ex- actis mensibus, quo tempore, praeter febrem, quae erra- tico recursu multoties invasit, violentior sine febre insania 1) In schol. ad obs. 1. sect. 8. ejusd. lib.