106 Liber I. De morbis capitis. riore tunica, ad carneam usque pervenerat, puro tamen sinu et oris minime tumentibus. In jecinore extremo erat livor, sed qui non ita alte descenderet. De ejus vesicula, quae insolita quadam figura erat, bilem effudi crassam et turbidam nec valde absimilem aquae, in qua caro recens lota est. Lien magnus erat et flaccidus. In thorace pauca utrinque fuit aqua cruenta, qualis etiam in pericar- dio. Pulmones, nisi quod bronchiis plus paulo, quam so- leat, inesse humoris visum est, sani erant; quamvis pleu- rae ab altera parte adhaererent, et ab utraque posterius ni- gricarent, eandem videlicet ob causam, ob quam exterius quoque et cervices et omne tergum et reliquae in quas cadaver jacebat, partes e rubro praeter modum livebant. Quippe sanguis non concretus, non in grumos coactus, sed omnino fluidus in cadavere hoc toto fuit; fluidum enim de magna arteria prope septum transversum incisa, de vasis, quae in collo sunt, dum ab hoc caput amputaremus, paucis undecunque effluere vidimus, fluidumque sine ulla vel mi- nima polyposa concretione in corde ipso conspeximus, quod flaccidissimum fuit, valvulasque ad sinistrum ventriculum attinentes omnes habuit hic illic subduras, sicut antea, quam ossescant, solent. Cerebrum quoque valde laxum erat sub ejusque tenui meninge alicubi quaedam bullulae, ubique mador conspiciebatur. In lateralibus ventriculis aquae subcruentae non multum. Vasa tamen, quae per eorum discurrunt parietes plexusque ipsi choroides minime pallebant. Utrinque in posteriore plexuum parte vesiculae erant, pellucido humore turgidae. Denique glandula pi- tuitaria humilis adeo et contracta, quasi ut nulla esse vi- deretur. His ita conspectis, placuit mihi, ut (quod in qui- busdam hujusmodi casibus et cadaveribus soleo) laryngem quoque et huic proximas partes inspiceremus. Erant au- tem dentes dentibus arcte adeo et valenter commissi, ut non sine maxima vi summisque conatibus diducere potueri- mus, cum ceterae quidem partes minime rigidae intentaeve essent, neque praeter superius labrum, quod in moriente, ut supra, sursum retractum animadverterant, ulla alia nota apparuisset, quae distentionem nervorum significaret. Ore autem denique aperto, primum in conspectum venit tumor, nuci juglandi ferme par, qui dexteram palati par- tem , qua molaris dens erat plurimum vitiatus et exesus, cum continente gingiva occupabat, et pure, ex parte cocto,