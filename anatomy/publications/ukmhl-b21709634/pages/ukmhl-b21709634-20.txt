XVI esse videretur. â€” Tali modo Bononiae confecto studiorum curriculo, Venetias et Patavium venit ad cognoscendos doctos homines. Qua profectione magnum accepit vulnus academia. Vix enim ferre posse videbatur absentiam il- lius , qui ipsam prae ceteris exemplo et legibus institutis- que quasi parens et conditor formaverat. Patavii Morga- gnus magnam junxit amicitiam cum Dominico Guggielmi- nio , Venetiis cum Jo. Polenio et Jo. Hieron. Zanichkulio aliisque multis, quos sibi mores et optimarum artium ac literarum studia commendabant. Ibi, quoad fuit, (non diutius autem quam triginta circiter mensibus fuit), assidue aut in dissectionibus majorum praesertim piscium, aut in re chemica aut in pharmaceutica diligentius cognoscenda, aut in physicis et anatomicis experimentis, aut denique in selectorum librorum, quos studiose comparabat, lectio- ne versatus est. His tot instructus adjumentis, tum de- mum venit ad medicinam faciendam, hancque in patria exercuit ea felicitate, quae observationibus, dum Bono- niae degebat, ad aegrotantium lectulos jugiter ac solerter habitis responderet. Vel antea quidem cum relaxandi paulisper animi causa domum secessisset adolescentulus, ea de ipso opinio fuerat suorum civium, ut ad amplissi- mi in civitate viri abditum gravissimumque morbum digno- scendum et, si fieri posset, ex aliqua saltem parte levan- dum advocaretur; quorum utrumque egregie praestitit. Nunc vero reversus in patriam, ibique permanens, dici non potest, quanto in pretio apud omnes fuerit, et certe aegrotatio paulo difficilior accidebat nulla, quin a senio- ribus ipsis medicis sibi socius optaretur Morgagnus; adeo attentus erat in observando, cautus in praedicendo, felix in curando. Quae cum sine assidua animi conten- tione et corporis fatigatione esse non possent, intelligere primum coepit, si sic porro pergeret, non diutius se esse victurum; mox, ut erat, si quis alius, tum otii inimicus tum anatomes amator, in memoriam rediit oblatam sibi, cum Patavii esset, a Gugliei.minio fuisse occasionem ibi permanendi, eamque facultatem excolendi, et postea for- tasse etiam docendi, si ex ejus gymnasii scholis una pla- ceret, quam tunc, qui regeret, quaerebatur. Quae amissa est eo tempore occasio opportunius rediit, mortuo Gu- guiei.mixio. Cum enim in hujus locum traducendus esset immortalis vir Antonius Vaulisnerius , quaesitum est de