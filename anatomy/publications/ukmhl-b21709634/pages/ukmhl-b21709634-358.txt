292 Liber 1. De morbis capitis. mitabatur; imbecillo ultimis diebus pulsu et penis gan- graena accedente mortuus est a. 1704. Venter nihil praeter intestina aere turgida prae- buit annotandum. Thoracis sinistra cavea aquam ha- buit, sed paucam, dextera superiorem pulmonis lobum e nigro purpureum, durum compactaque substantia. Nihil aquae in pericardio, cor autem adeo flaccidum, ut nun- quam antea sic vidissem.; in se enim ita conciderat, vix ut digiti crassitudinem aequaret. Sed et musculi alii la- xissimi. E cranio inter secandum aqua defluxit non pauca, quae mox et ad cerebri basin et in vertebrarum tubo conspecta est. In lateralibus etiam ventriculis ali- qua ejus portio fuit, major autem fuerat, ut opinor, sub tenui meninge; haec certe, qua sulcis inter anfractus ce- rebri interjectis respondebat, propemodum albicabat. Prae- ter haec nihil in cerebro aut cerebello annotatione di- gnum , nisi quod in plexu choroide, saltem a sinistris, vesiculae erant aqua turgidae. 14. Senis hujus, quem pulmonis sustulit inflammatio, hemiplexiae causam noli credere a me facile in iis statui vesiculis, quae in parte resolutae opposita turgebant; sic enim saepius vel sine ulla paralysi invenire consuevimus. Multo autem minus in aqua statuo intra cranium reper- ta, quippe quae non sinistram magis cerebri partem pre- mebat quam dexteram. Quod miror quosdam , et in his WIL.LISIUM, ut in sectione ista Sepulchreti XV.'1 2 3) vides (nisi quid forte Lugdunensis, nedum Genevensis typogra- phi incuria deest), non attendisse; neque enim ab illuvie serosa et sanguinea, anteriorem cerebri cavitatem implen- te, unius potius quam alterius corporis striati compres- sionem laterisque resolutionem deduxisset. Quid ergo est? Mox, postquam aliam subjecero observationem, con- jiciam -). Neque enim tam dirticile id puto, quam si ex me quaereres, cum generosissimus senex •’) simul hemi- plexia simul ictero correptus esset, qui Jieri potuerit, ut intra idem latus dexterum, quod erat resolutum, se accurate adeo contineret aurigo, ut etiam nasi dexterum latus icteriliuni esset, sinistrum vero colorem naturalem re- tineret, quando idem flavum sanguinis serum non minus 1) Obs. 9. cum schol. 2) N. 17. 3) Epii. nat. cur. Ccnl. 111. obs. x