223 Epist. anat. medica VIII. art. SI, 32. fuit ab alio inter frequentiores observationes annotata singularis solidarum partium, membranearum praecipue ferme omnium, ariditas et tensio. De sanguine autem, quo plenissimas fuisse arterias, alii scribunt, eoque flui- dissimo et vix in aperto aere coituro, non desunt, qui in uno doceant, arterias quidem eo plenas, sed et venam cavam fuisse; in altero autem sanguinem omnem fuisse in venis, eumque sero caruisse. Imo est, qui confirmet, in tredecim cadaveribus sanguine, non raro alioquin flui- diore, venas semper a se risas esse refertas, arterias autem inanes. Quocum in hoc quidem faciat, sed in aliis, ut puta in solidarum partium ariditate, discrepet necesse est, qui in cadaveribus quatuor se quidquam eorum vi- disse negat, quae ex aliorum dissectionibus plerumque esse posuit Boerhaavius '). Denique hydrophobae cor- pus legi intra quindecim a morte horas totum vel media hieme computruisse. 32. Cum igitur huc ferme redeat eorum summa, quae ex comparatis omnibus, mihi quidem notis hycLrophobo- rum dissectionibus colligi possunt; praeclare intelligis, multo magis differre inter se mortuos, quam viventes. Dum enim vivunt, certe in eo conveniunt omnes, ut aquam sine difficultate et plerique sine magno etiam hor- rore et detrimento potare nequeant. Qua autem pecu- liari in re omnia cadavera eorum conveniant, non video. Nam quod olim et nunc quoque a pluribus evidens sic- citas in iis reperiri dicebatur, profecto neque reperitur in omnibus, nec, in quibus reperitur, fortasse adeo atten- denda est, cum remediis potius sit aliisve causis haud raro accepta referenda, quae magnas evacuationes aut sub sensum cadentes aut hunc, ut saepius, effugientes fecerunt; quo multa spectant alexipharmaca et acutae haud raro febres et assidui saepe clamores et violentae corporis agitationes, praesertim cum aut nihil aut mini- mum bibatur: quamobrem videre potuisti in sene illo 1 2), qui et bibebat, nec maniaco agitabatur furore, sed me- lancholico potius pavore detinebatur, non modo siccita- tem nullam fuisse, sed et pericardium et cerebri ventri- culos non parum aquae continuisse. Nec vero magis quam 1) Aphor. de copruosc. morb. ยง. 1140. 2) Supra, n. 27.