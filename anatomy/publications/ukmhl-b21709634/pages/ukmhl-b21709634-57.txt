LIII praefigere possem singulis eas ipsas literas, quae osten- derent, quid illarum singulis cuperem meis verbis signifi- cari. Praefixi autem non alio servato ordine, quam tem- poris, quo in carum quamque sum cooptatus: atque ut magis a quibusque perlegerentur, alia atque alia meis grati et obsequentis animi testificationibus adjeci, et e quinque illis epistolis totidem quasi praefationes feci, qui- bus, dissectorum post morbos cadaverum quae sit utili- tas, demonstrarem. Itaque in prima nonnullis occurri, qui eam utilitatem ausi sunt in dubium vocare, et, quo- modo sint a dissecantibus et sedem causamque morbi e dissectione arguentibus alioquin faciles, quae objiciuntur, deceptiones vitandae cavendaeque, indicavi. In altera eandem utilitatem comprobavi e summa consensione me- dicorum fere omnium, quotquot apud excultas quasque nationes a vetustissimis usque temporibus inprimis flo- ruere , singulorum in hanc rem merita et plerorumquc nomina ex ordine proponens, eorum praesertim, qui ante Boxetum e propriis aut ex alienis etiam observationibus conficere Sepulchretum voluerunt. Tertia iis potissimum responsum est, qui, quoniam ad primas illas abditissimas et sensibus omnino inaccessas morborum causas retegen- das inutiles sunt dissectiones, ideo frustra institui putant, quasi nullas intus evidentes causas retegerent, aut harum inutilis notitia esset propterca, quia his ipsis cognitis haud pauci nihilominus morbi non sanantur. Quarta dis- quiritur, post rariorem (nam et horum quosdam secuimus) an post magis communem morbum denatos dissecare uti- lius sit? Quinta denique, etsi tum sanorum tum morbo confectorum anatome sit necessaria; hanc tamen illa mul- to esse utiliorem ostenditur. Quae omnia, ut praetermit- tenda alia ob aliam causam non erant; ita, si in hanc unam essent praefationem conjecta, ex longa, qualem prorsus cetera in huc dicenda requirebant, multo longis- simam fecissent. 16. Reliquum est, ut de indicibus tandem loquamur. Quatuor dedimus. Quorum brevissimus est primus, lon- gissimus ultimus. Nam primus nihil praeter argumenta singularum epistolarum earumque ordinem praemonstrat. Quo de ordine mihi deliberandum non fuit Bonetum ne- cessario sequenti. Is autem, ut tunc plerique solebant medici, fere Alexandrum Trallianum secutus est, qui,