284 Liber I. D« morbit capitia. 2. Sexagenarius senex alvi fluxu cum torminibus et assiduis praeterea vigiliis vexatus Cydoniorum oleo abdomen inungit. Et quamquam fluxus ad mortem usque perduravit, insequenti tamen nocte, nullo alio capitis prae- vio symptomate, ex improviso corripitur homiplexia, ut totam corporis partem dexteram immobilem habeat. At primo quidem die a venaesectionis sensu et ab irrita- mentis plantarum pedum nonnihil et manum et pedem movere potuit; postridie tamen nihil omnino potuit. Quod ad reliqua attinet: dexter oculus erat semiocclusus, ma- lae rubebant, vix loquebatur, et loquens balbutiebat; nu- tibus tamen sic interrogantibus respondebat, ut sensus internos vigere intelligeres. Facilis initio erat respiratio; sed difficilis reddita est uno aut altero ante mortem die, quae contigit ineunte die quarto. Dum e cranio cerebrum eximitur, et praesertim dum infundibulum a glandula pituitaria dividitur, limpidum se- rum et fluidus sanguis erumpit. A sinistris ad latera sanguiferorum meningum vasorum, paululum materiae animadversum est gelatinam referentis. A sinistris pari- ter sub tenui meninge, ipsa cerebri substantia duobus in locis erat nonnihil erosa; id quod in ejusdem lateris ven- triculo manifestius fuit. Nam striatum corpus ob erosio- nem a sero, quod in ventriculis stagnabat, fortasse fa- ctam a reliquo cerebro omnino separatum inventum est. 3. Quaecunque demum causa fuerit istius separationis corporis striati; quam saepe soleat ab eorum alterutrius aut ejus viciniae laesione fieri hemiplexia, a nobis est tertia ad te epistola ‘) satis ostensum. Huc adde, quod Sepulchretum 1 2) docet, Willisium quoque inspectis ali- quoties cadaveribus a longa paralysi et gravissima nervo- rum resolutione defunctorum, deprehendisse semper haec corpora prae aliis in cerebro minus firma, instar amurcae discolorata, et striis multum obliteratis. 4. Senex alter eadem aetate repente cadit, simul- que dextera parte corporis sentiendi movendique faculta- tem amittit; interrogatus vix respondet, idque balbu- tiens. Toto , quo superstes fuit, tempore parum minxit, 1) TV. 18. 2) Sect. hac XV. obi. 1.