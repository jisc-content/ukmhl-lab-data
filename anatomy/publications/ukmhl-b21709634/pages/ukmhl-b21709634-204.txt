138 Liber /. De morbis capitis. non major, quem pariter alias subire intestinum consue- verat, tunc inanis. Cava hepatis facies passim livebat, sed ad exiguam altitudinem. In ejus vesicula bilis ex ni- gro flava, et in hac calculus, qui nigredine, granosa su- perficie et magnitudine morum referebat; is ardenti cereo statim admotus, flammam non concepit. Magnus lien, nec tamen laxus. Pancreas duriusculum. Serum cruen- tum jam antequam viscera attingeremus, in ventris cavo conspexeramus, ea copia, ut spongiis fuerit exhauriendum. In thoracis autem cavo nihil ejusmodi. Sed pericar- dium cordi undique sic adhaerebat, ut illud avellendo, hoc alicubi laceraretur. Cor flaccidum et magnum. Niger in utroque ejus ventriculo et spumosus sanguis, vix aliqua parte nonnihil concretus; qualis in auricula dextera, sed non sine aliqua magis compacta, exigua tamen, concre- tione; neque ulla fuit toto corpore vena, ubicunque inspe- ximus, quae nigro spumosoque sanguine distenta non es- set. Cujus et in magna arteria et in carotidibus, per collum ascendentibus, pauxillum fuit. Truncus autem pulmonaris arteriae non eo tantum, sed aere quoque valde turgebat. Sani pulmones, quamvis asperae arteriae interiorem fa- ciem foedus humor inficiebat, e cinereo colorem tabacci referens. Eadem arteria in collo , sed larynx magis, erat intus ex nigro livida et gangraenosa; sic et vicinia. Dum haec inspiciebamus, pus tenue, ceu ex rupto abscessu, e posterioribus nasi foraminibus in pharyngem defluxit me- diocri copia. In calvariae cavo cum sinus , tum cetera praesertim vasa, quae per crassam meningem feruntur, nigro spumosoque sanguine turgida, eodemque vasa omnia, quaecunque per tenuem sive in basi, sive in am- bitu reliquo cerebri et cerebelli, sive per ventriculos du- cuntur, etiam exiliora, longe turgidissima. Quin etiam e dissecta cerebri et cerebelli substantia latiores, quam unquam viderim, sanguinis guttae ultro omnique ex parte emanabant. Inter utramque meningem parum, sub tenui paulo plus seri fuit; quamobrem tracta, nullo nego- tio sequebatur. Ejusdem seri mediocris copia in laterali- bus ventriculis fuit. Plexus tamen choroides, quamvis plurimas vesiculas aqua maxime distentas in posteriore habebant sede, rubicundi erant; cerebri autem substantia non modo non laxa, sed firmissima. Ceterum in hoc eo- dem cadavere duo animadvertimus, quae sunt in adversa-