s^y Epist. anat. medica XIII. art. 8, 9. bitum, imo multo maximam substantiae oculi partem fa- ciebant tunica sclerotica durior et crassior, quam solet, quippe in se contracta. Haec contractam pariter choroi- dem concludebat, quae etiam tum erat humida, nihil au- tem praeterea; ut reliquae omnes tunicae cum humoribus cunctis olim penitus absumtae expressaeve viderentur. Nervis interea tum in utraque orbita, tum intra calvariam retectis, cum inter oculorum motores nullum appareret discrimen; maximum inter opticos statim se prodidit. Cum enim sinister non secus ac suus oculus esset sanissimus, dexter magnum ad tractum cinereus erat et extenuatus. Et primum quidem ab oculo ad transversi digiti latitudi- nem aut paulo amplius nihil substantiae nerveae conti- nebat, sed humorem duntaxat cinereum, turbidum, len- tum, crassiusculum, quo, levi pressione expresso, inanis sedes relinquebatur, ut tunicae non jam nervi, sed cana- lis alicujus esse viderentur; erant autem, ut in eo quo- que, de quo paulo ante memini, homine *), factae cras- siores. Inde vero continere incipiebant substantiam sic satis firmam, sed cinerei coloris, quem colorem intus ex- > traque, et cum eo manifestam gracilitatem nervus serva- bat illuc usque, ut proxime abesset ab ea sede, ubi cum sinistro conjungebatur. Repente autem omne inter utrum- que nervum evanescebat discrimen, ut dexter sinistri per- similis jam esset intus extraque antequam eam sedem at- tingeret. In ea vero , non modo supra ad originem us- que , sive exteriora diligenter inspiceres, sive accurate dissecando nerveam substantiam, tum quae nervum utrum- que jungebat, tum quae singulos efficiebat, attentissime contuereris; nihil erat prorsus, quod non secundum na- turam utrinque pariter agnosceres. Quod mei non modo, qui secabam, sed et eorum omnium, qui aderant, in his Media.vi.ve, judicium fuit, velut etiam in femina, de qua continuo dicam, ibidem insequenti anno aprili mense dis- secta. 9. Mulieris, cujus novissimum morbum et cetera, quae in mortua reperta sunt praeter naturam, opportu- niore loco ad te scribam, caput cum inciderem, si- 1) Vid. epist. anat. XVIII. u. 40. 2) Epist. XV. n. 8.