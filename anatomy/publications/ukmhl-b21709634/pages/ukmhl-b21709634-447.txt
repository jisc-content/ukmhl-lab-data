S81 Epist. anat. medica XIV. art. 1, 2. 1) Epi8t. anat. VII. n. 8. tenuibus tum in se, tum in iis, quae illi extrinsecus ad- jecta sunt, particulis compactus, praeterea est aeris aliis- que injuriis expositus, et assiduo, nisi cum dormimus, usui addictus; ut, cum propterea sit internis externisque innumeris morbis obnoxius, ocularii medici, qui in iis tantummodo versarentur, nec antiquis temporibus multi defuerint, neque hoc desint. Satis igitur tibi sit de iis, quos videre ipse potui, oculorum morbis has a me literas accepisse. Proximas de aurium affectibus habebis. Vale. EPISTOLA ANATOMICO - MEDICA XIV. Agitur de aurium et narium affectibus. Aliquid additur de balbutie. Cum minime Ignores, vel plura de auribus quam de ocu- lis a Valsalva et a nobis edita esse; minime quoque miraberis, si vel pauciora de aurium quam de oculorum affectibus restent, quae hic tibi ex utriusque nostrum ob- servationibus perscribantur. Itaque ad morbos aurium na- rium morbos adjungemus, praesertim quando Sepulchreti auctor hos illosque duabus quidem, sed brevibus sectio- nibus XIX. et XX. complexus est. 2. Sectionis XIX. observationi primae, facile cognosces, praefixum esse argumentum a vero alienum: aures puru- lentae ab abscessu cerebri. Nam contra, cerebri absces- sus, cujus nulla praegressi indicia narrantur, consecutus est suppressionem ichoris per aurem effluentis. Sed ne- que altera observatio, quae in subjecto scholio proponi- tur, facile fuerat alia, quam hac ratione explicanda, etiam- si post mortem, reclusa calvaria, sanies, quae solebat olim ex aure egredi, intra illam reperta esset. Quod cum alias ') declaraverim, hic confirmare satis erit indicatis Verneyi observationibus in tertia parte tractatus de or- gano auditus; quo ex tractatu, cum in additamentis ad sectionem hanc XIX. et cae et aliae produci debuissent.