Liber I. De morbis capitis. 230 nihil magis, si figuram tantummodo spectes, quam fusum referat, sic utrinque extenuatur, ut anterius extremum, quod ad ipsam ultimam apicis linguae oram saepius, non- nunquam proxime ipsam extenditur, sit minus et acutum et longum; posterius non modo sensim magis magisque se contrahit, sed uhi non ita breve spatium emensum est, repente in filum abit quasi tendineum, pertenue et albicans, quod corporis, unde prodiit, longitudinem saepe aequans, raro ea minus, non raro majus, et semel, si non triplum, at certe plus quam duplum a me deprehen- sum, per medium illud musculorum, qui hinc et hinc sub lingua prominent, interstitium pergit ad posteriora, alte inter illos se condens. In eodem autem interstitio ad an- teriora producto et posterius extremum et corpus reli- quum locatum est, sed hoc tanto exterius, ut linguae membranam ipsam contingat protuberans, per eamque transspiciatur. Quae ubi leviter incisa, et simul cum iis duobus musculis sic satis diducta est, tum vero illud cu- jusdam lumbrici instar apparet; nam ad figuram albedo et levitas accedunt. At si cultri aut digitorum ope ab lingua dividas, id quod nullo negotio fit; laeve quidem ea quoque facie conspicis, quae latebat, sed rubellum. Ita- que hujus pars corporis, quae crassior est, e duabus con- stat substantiis inter se arctissime nexis, altera candida, subrubra altera, et quam facile carneam credas, ut illam alteram, quae ad extrema etiam pertinet, tendineam. Ve- rum nec rubella ex manifestis efficitur fibris, et candida durior est quam tendinea, ut media inter ligamentum et tendinem esse videatur; quin digitis tractata, hic illic non semel mihi visa est quasi ad cartilagineam naturam propius accedere, nec raro non perpetua, sed quasi di- visa in frustula eaque inaequaliter distributa. Quoties- cunque autem medium hoc corpus in transversum disse- cui , ipsa quidem sectio circuli ferme aream semper retu- lit; sed alba substantia fere semper, rarissime subrubra majus illius areae segmentum occupavit. Nec totius areae diameter usquam magna est; imo, vel ubi ab extremis ma- xime distat, perparva. Nec anterius extremum fissuram habet aut aliud, quod os referat, nec corpus quidquam intus mollis aut cavi. Etsi vero proximorum musculorum fibrae huic corpori adhaerent, non tamen in ipsum ab- eunt, neque continuantur; quin ab iis musculis est per