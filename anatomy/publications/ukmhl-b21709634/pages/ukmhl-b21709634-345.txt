279 Ephi. anat. medica X. art. 18, 19. cidisse circa medullam spinalem, qua parte nervis, qui convellebantur, brachialibus certe prospicit: imo vides, in superiore quoque viro ') eandem vasorum distentionem circum alterum cerebri hemisphaerium fuisse; quod me- moro, ne in hoc juvene ad id, quod praecesserat, deli- rium duntaxat referas. Attamen cum minime constet, an- te delirium fuisse convulsionem, possintque vasa a mo- lientis et mortui decubitu ac positu in certis quibusdam partibus potius quam in aliis a fluido sanguine distendi, hic, opinor, praestabit ponere id, quod multus sanguis indicat, qui ex colli vasis defluxerat, et rubra illa pun- cta, quae, ubicunque cerebri albam substantiam secares, apparebant, et mox in sanguineas guttas se dilatabant, videlicet omnia cerebri vasa, quaecunque id causa fecis- set, fuisse sanguine distenta. Qui, dum sibi per tenuissi- ma illa vascula amplificare hic illic vias incepit, turbato in proximis medullaribus fibris spirituum motu delirium videtur excitasse; postea vero quam ea copia aggestus est, ut fibras illas premendo gravandove magis magisque constringeret, soporem et denique mortem attulisse. Fuisse autem simul aquam multam praesertim circa me- dullam spinalem, constat, fortasse ob sanguinem sua sibi copia moram injicientem, Tei ab initio congestionis effu- sam, in qua, secundum memorata antea2) exempla, vim meninges vellicandi , leviorem tamen quam in viro, de quo ante dictum est, suspicari nihil vetat, et ea, quae supra 3) indicata est, ratione, qui convulsivi flerent mo- tus, conjicere. 19. Bajulus senex, certe canus, in idem nosoco- mium illatus fuerat calendis februariis anno eodem 1745. jam sine loquela et propemodum sine pulsibus, at non sine motibus convulsivis. Itaque eodem die mortuus est. Nec plura de ejus morbo scire licuit propterea, quod nul- lus eum domi inviserat chirurgus aut medicus praeter unum, qui paulo ante ad ipsum adductus sic invenerat, ut modo dictum est. Cadaver in gymnasium importarunt, quippe, nisi quod palmas habebat oedemate subtumidas, summum autem 1) N. 13. 2) N. 6. 3) N. 15.