LVIII cum TiTOMas Bartholinus in suo de anatome practica ex cadaveribus morbosis adornanda consilio (artic. xin.) horreum illas et penum ad id divitem fore sensit; et sane Bonetus in Sepulchreto conficiendo, Mangetus autem in augendo quot inde sumserint, neminem latet. Mihi igi- tur fontes ostendenti, unde ea petenda sunt, quae ad nova attinent Sepulchreti incrementa, monstranda omnino fuerunt pleraque eorum , quae erant procul dubio iidem addituri, si ante alterutram ejus operis editionem tot alia caesareae academiae volumina prodiissent. Quod dum fa- cerem , alios quoque fontes commonstrare non omisi, in- ter hos merito collaudans egregios libros (de quibus ipse bene adeo meritus es), qui inscribuntur Commercium lite- rarium, in iisque Tuas indicans aliorumve cl. virorum, quae ad institutum facerent meum, utilissimas observa- tiones. Quantum enim medicos et per ipsos genus hominum universum juvent morborum historiis adjectae illorum, qui inde perierint, dissectiones, judicia ostendunt summorum in arte virorum, quae suo operi praefixit Bonetus, eo- rumque inprimis, qui tunc in ista florebant academia, suc- cessoribus idem non modo confirmantibus exemplo suo, sed etiam enixe inculcantibus, puta, ut nunc tot alios omittam, praestantissimis viris Christophoro LudovicO Goekelio *) et Jo. Adamo Reimanno Hi tamen omnes dogmaticam medicinam profitebantur. Quid f quod vel eos, quos adversus hanc extollere empiricam nitentes et acres subtilioris anatomes adversarios cognovi, ipsos, in- quam, vidi hanc, de qua nunc loquor, anatomen, ut vo- cant, practicam non improbare, imo verum medicinae lu- men esse dicere, vi evidentissima veritatis, ut hoc fate- rentur, cogente, quo concesso, anatomen quoque subti- liorem probent necesse est, sine qua morborum sedes et naturam in quibusdam praecipue partibus, oculis vide- licet, auribus, aliis hujusmodi internoscere non liceret. Qua igitur e schola, aut quo tandem e genere hominum paucos illos esse dicemus, qui cadaverum sectionibus, quas empirici aeque ac dogmatici ad morborum causas dete- gendas esse adeo utiles censent, non magnopere fidendum 1) Ephcmer. nat. cur. Ccnt. VT. obs. 94. 2) Act. nat. cur. Tom. I. obs. 170.