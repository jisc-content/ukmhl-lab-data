418 Liber I. De morbis capilis. delineavit, non pro emissario, ut est, sed pro immissario haberet ejusdem antri. Denique, ne longus sim, a veri quidem similitudine non abest, quod in observationis XXXII. argumento proponitur, a resecto dente prominulo convulsiones et mors; sed dubium est tamen, num, quod Casp. Bartholinus in ea observatione ') scripsit, statim convulsa et epileptica decidit, mortem signilicet, an epi- lepticum duntaxat insultum. 31. Satis animadversionum, inquis, exspectans vide- licet, quae ipse annotaverim, in iis praesertim, quibus saepe adeo torqueris, dentium doloribus. Verum ad ea, quae alias 1 2) attigi, vix habeo, quod addam. Omnino aliis, quantum annotare licuit, aliud prodest, imo eidem aliud alias , pro varia nimirum causa rerumque dispositio- ne. In me ipso enim alias lac tepidum utile expertus sum, alias inutile, utiliorem autem vini spiritum cam- phora saturatum, alias neutrum. Quamquam autem ace- tum vereor, statueram id quoque experiri inter cetera, cujus saepe se fecisse periculum testatur Jo. Stephanus 3), confirmans, dentium dolorem veluti miraculo consopiri, si os colluatur aceto decoctionis tartari. Sed multo melius fuit, non opus fuisse hujusmodi experimentis, quando a longo jam tempore me Deus his cruciatibus carere voluit. Nam et alii, ut nosti, eadem, quae Stephanus, polliciti fuerant, ossiculo adhibito e bufonis pede. Ego tamen novi doctissimum medicum, qui frustra periculum fecerit, omnibus bufonis tum mortui tum vivi extractis ossibus, ne forte ob auctorum discrepantiam in certo ossiculo de- finiendo aliud pro alio sumeret, singulisque deinceps si- bi ad dentem, an ad gingivam admotis. Dicet aliquis for- tasse, aut idoneo anni tempore illa ossicula detracta non esse, aut iis gingivam non ita valide, ut oportebat, con- fricatam. Hoc potius crediderim, qui ipse interdum leva- men aliquod retuli e gingivarum frictione; sed cum digi- tos ad id meos, non ejusmodi ossiculum adhibuerim, proclive est credere, non peculiari bufonis vi, sed frictio- ni, quando huic locus est, istiusmodi miracula accepta esse referenda. Talia quoque jactasse memini virum ce- 1) Instit. anat. libell. IV. c. 12. 2) Epist. anat. XIII. n. 6, 7. 3) Caminent. in Hippocr. de hom. struet.