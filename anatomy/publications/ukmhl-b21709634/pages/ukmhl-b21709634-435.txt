Epist. anat. medica XIII. art. 20. 369 Galeno adscribuntur. Strabismus, inquit, oculi muscu- lorum noti omnium sed aliquorum resolutio est, ob quam causam vel sursum vel deorsum vel in latera nutant oculi. Sed et aliquo ex his musculis imbuto humoribus, minus expedite per ipsum circumeuntibus, strabismus interdum lit, ut in uxore amici jurisconsulti fieri vidi, quae deflu- xionibus, ut vulgus appellitat, ad radicis nasi alterum la- tus eamque viciniam correpta, in illum oculi affectum in- cidit, a me intra non longum tempus, cum in patria me- dicinam facerem, percuratum. Defluxionibus quoque mo- do una in gena modo in altera non ita pridem vexatus fuerat nobilis sacerdos, cum repente affectus est ea visus depravatione, ut si oculos, ut fit, ad legendum demitte- ret, literae omnes aliae aliis quasi decussatim impositae et inter se confusae apparerent, quae confusio omnino tollebatur statim atque alterutrum claudebat oculum, aut librum contra ambos oculos apertos quidem, sed non de- missos, imo, si vellet, etiam sursum conversos statuebat. Aliqua tamen restabat confusio, si librum ita statutum ad latus dexterum aliquanto transferretur, nulla, si ad sinistrum. Mihi, qui per literas consulebar, cum ex hoc, quod novissime dixi, vitii esse aliquid in musculo abdu- ctore dextero videretur, cujus vires adductori sinistro non omnino ex aequo responderent, visum quoque est idem vitium in depressore proximo dextero vel magis esse conjiciendum, scilicet ut deprimere non posset oculum aeque ac depressor sinister, cum alioquin reliqui oculo- rum musculi naturalibus pollentes viribus utrumque ae- qualiter et converterent sinistrorsum, et sursum moverent, sicque literarum singularum imagines in iis pingerentur, in quibus solebant, hujus et illius retinae partibus; in alia autem alterius retinae, si dextrorsum deorsumve, quippe inaequaliter, oculi agerentur, unde literae quasi geminatae, aliae aliis viderentur impositae. Levem igitur paralysin, scilicet non graviorem, quam quae ad leviter inaequalem motum intelligendum satis esset, in duobus musculis conjiciebam; in neutra enim retina poteram, cum singuli oculi, in quamcunque plagam verterentur, egregie videntes, egregie se habere omnes utriusque illarum par- tes praeclare ostenderent. Paralysin autem vel convul- sionem cum e repentino affectus hujus adventu culpare deberem; paralysin potius esse credidi ob nullum ad- 16 **