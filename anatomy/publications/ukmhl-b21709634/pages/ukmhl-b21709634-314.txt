248 Liber I. De morbis capitis. mulum credito, quam ubi ex iisdem ephemeridibus ') scies, intra cerebrum juvenis itemque puellae et infantis plu- rimum lymphae fuisse inventum, quippe quae, si non procul dubio, ut Gerbezius ibidem censuit, at non sine magna verisimilitudine acris fuit. . Quid, si aqua vel sola copia irritare potest? Sed sive multa sit sive pauca, mo- do aut mora aut stimulantibus cujusquemodi particulis additis subinde pluribus aut paucioribus proportione ad aquae copiam, quae tunc est, et ad membranarum magis minusve tensarum sensum irritans fiat; satis, aut ego quidem plurimum fallor, intelligi licebit, qua ratione tunc possit comitialem morbum excitare, illudquc etiam for- tassis, qui factum sit, ut proposito adolescenti cum urina mota est, tunc primum acciderit epilepsia non secus ac Poggio -) simul lotium, simul insultuum vis augebatur: subducto videlicet humore, quo stimulantia corpuscula, quaecunque aut ubicunque ea essent, diluebantur, quanto ille magis decrescebat, tanto horum vires magis videban- tur increscere. Certe autem causa tanti morbi non e mole, sed e vi aestimanda est. Sic Fernei.ius •’_) alias circa meningee, alias in cerebri substantia putridam (pian- dam et glutinosam saniem fabae quantitate deprehendit, quae crudelis hujus et immanis affectus fomes fuerit. Ad haec tamen duo posse dici non ignoro, alterum, esse, qui observationibus et experimentis freti pernegent, a membranarum cerebri irritatione convulsiones oriri; alte- rum, aquam istam, quam nos harum esse causam conji- cimus , effectum fortasse esse posse. Quorum illud erit infra 1 2 * 4) expendendi locus; hoc vero minime necesse est ut ad discutiendum aggrediar, sive quia non ut convul- siones semper, ita semper aqua, quod vel ista Sepulchreti sectio 5) docet, est in epilepticis, sive aliis etiam ratio- nibus; cum satis hic quidem sit illud unum regerere, me aquam interdum epilepsiae esse causam non pro certo affirmare, sed suspicari duntaxat ac conjicere, minime autem aequum esse, suspicionem, altera objecta suspicione, funditus convelli posse existimare. Sed ad reliquas, in 1) dent. III. obs. 14. n. 2. et Cent. VII. in append. 2) Supra, n. 7. 8) In addit, ad hanc sect. obs. 1. 4) IN. 21. 5) Obs. 34, 36, 38. ctc.