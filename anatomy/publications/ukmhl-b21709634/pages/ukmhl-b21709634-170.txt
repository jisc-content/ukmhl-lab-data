104 Liber I. De morbis capitis. tumoris illius sedes, cujus exteriores descripsi, quaesitum est. Parotis glandula ipsa erat integra: membranae tan- tum, quae hanc et proximas integebant partes, praesertim vero adiposae, stagnante in iis sero turgebant. Sanguis vero et ipse stagnans, imo, ut videbatur, quasi effusus, posteriora pharyngis aliasque interiores colli partes macu- laverat. Quae cum vidissem, innui Santorixo , ut pha- ryngem arteriamque asperam cum larynge annexisque par- ticulis e cadavere eximeret, ut haec quoque contemplari possemus. Conspectae igitur sunt membranae, quae lin- guae radicem, tonsillas et exteriorem undique laryngem convestiunt, lento subflavo sero plurimum turgidae, sic ta- men, ut tonsillae ipsae et canalium, quos memoravimus, interiora secundum naturam se haberent. Ea dum exime- ret, jugulares internae venae sanguine plurimo distentae apparuerant. Calvaria interea a chirurgo adaperta, vasa itidem cerebri ac cerebelli superficiem tenentia, nec se- cus, quae supra callosum corpus feruntur, turgidiora, quam soleant, reperta sunt a sanguine hic quoque fluido, ut ni- hil omnino concreti sanguinis In tota hac sectione conspe- ctum sit. Aqua autem obvia fuit sub tenui meninge, quae facile propterea detrahebatur, nec pauca in ventriculis, et multa de vertebrarum tubo effluebat. In plexibus choroi- dibus vesiculae erant majores aliquanto, quam saepius vi- dere consuevimus, lusi tamen minime albidi, nec cerebri aut cerebelli substantia flaccida; sed recte, nam et ipse digitis tentare volui, constituta. 25. Hunc ego virum, nisi moriens locutus esset, ne- que ullos in ipsa morte respirandi conatus ostendisset, suf- focatione potius quam apoplexia interfectum censuissem. In ejus dissectione mihi, ut fit, venit in mentem dissectio- nis alterius viri, quam aliqua ex parte non dissimilem Bo- noniae ante duos tresve illos annos habueram, praesente cl. viro J.vcobo Bartholomaeo Beccario, nunc in Bono- niensi tum gymnasio tum instituti scientiarum academia professore, imo hujus praeside meritissimo, consecante autem medico pariter experientissimo Heraclito Manfre- dio, qui in nosocomio S. Mariae de Morte summa diligen- tia ac pari laude assistentis medici munus tunc gerebat. Simul eo tempore pro communi medicinae studio et mutuo inter nos amore aegrotantes visebamus, simul, quae in mor- tuorum corporibus vitia laterent, quaerebamus; ut in