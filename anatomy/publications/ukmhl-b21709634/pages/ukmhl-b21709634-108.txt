42 Liber I. De morbis capitis. omnia, id facere incepit; neque enim desunt, qui multo ipsum antea quam cerebrum perfici animadverterint; quod autem tunc incepit, id semper deinde facere, sine ulla in somno, nedum in vigilia, intermissione, perrexit. Sed quo magis ad eos motus ad eamque vim servandam illi nervi sunt necessarii, eo citius haec omnia et, quod consequitur, ipsa quoque vita amittitur, cum viae tam pa- tentes tantumque in illos spirituum inferentes praecludun- tur, id est, cum laeditur cerebellum, et eo citius, quo hoc magis graviter laeditur et repente: quorum huic accidit utrumque, sanguine videlicet nec pauco ad cerebellum vel potius intra cerebellum repente effuso. Neque enim illud te moveat, quod fracida visa sit ejus substantia, quae illi erat sanguini circumjecta, quo minus repentinam acci- disse lacerationem credas. Nam et sensim posse et fer- ine latenter cerebelli particulam aliquam ad lacerationem disponi, et cum haec denique repente accidit saepe in circumpositae substantiae partibus apparere etiam posse laesionem ejusmodi, quae etsi recens sit, antiquam tamen quasi erosionem mentiatur, ex aliis nostris intelliges li- teris *). 25. Ut i nam id quoque declarare vel potius divinare aliquando possemus, quod Vaesalva nobis quidem olim di- xit, sed nusquam, quod sciamus, scriptum reliquit, cum quendam apoplexia interfecisset (erat is janitor servorum Mariae), se ex nudi corporis inspectione praedixisse, apoplexiae causam in cerebello inventum iri; idque sectio- nem comprobasse. Nam utra quidem in parte cerebri vi- tium sit, animadvertentes duntaxat quod in latus apople- cticus ceciderit, nos quoque conjecisse -) meminimus; in cerebello autem sit, an in cerebro, quomodo ex cadaveris inspectione conjici possit, non plane assequimur, etsi ex iis, quae de cito intercepta cerebelli vitio respiratione pro- fusisque alvi recrementis supra attigimus, ex aliisque ejus- modi id quaeri posse suspicemur. Harderus sane ex fa- cie et labiis livescentibus striisque sanguineis secundum dorsi spinam hujusque latera multifariam dispersis, suffoca- tionem accessisse, collegit in apoplectico repente mortuo, in quo et sanguis grumosus circa cerebellum quidem haerens 1) Epist. III. n. 3. ,.lT . , â€ž,T1 2) Advers. auat. VI. animadv. 84. et epist. anat. VII. n. 6. et \11I. n. 16.