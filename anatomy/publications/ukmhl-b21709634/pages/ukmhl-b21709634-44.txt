XL Bragadeno, aut Marino Georgio, Petro Mocenico, Jo. Petro Paschalico Praestautissimis Senatoribus, his, in- quam, aliis alio tempore, ad Senatum referentibus, de- cretum est primum, ut in hanc suam, toto orbe celeber- rimam, academiam honestissimis conditionibus etiam tum juvenis arcesserer, mox autem, ut a nobili, in qua loca- verat, sede ad multo nobiliorem ascenderem; neque enim aut hic aut usquam ulla alia est, cui quisquam Vesalii, Columbi, Fallopii, Fabricii, Casserii, Spigelii, Ves- lingii et eorum, qui his deinceps successerunt, illustris famae non ignarus, primariam hanc cathedram anatomi- cam facile postponat. Paulo post quoque decretum est, ut a quingenis honorarium cresceret, idque raro exemplo, ad aureos octingenos, novissime autem longe rariori, at- que adeo intra hos nonaginta annos unico, ad bis mille- nos. Ego vero, qui nimis assentari mihi nesciam , sicuti priora illa non tam mihi quam eorum, quos nominavi, auctoritati concessa fuisse credo; ita hoc praecipue, quod postremo dixi, a Sapientissimo Senatu esse datum pu- to, consilio Barboni Mauroceni, aedis Marcianae Procu- ratoris meritissimi, et duorum e Vestro ordine summo- rum virorum, quos, eadem honoris amplitudine ornatos, boni Superi Patriae et nobis, ut diutissime precantibus, reliquere, cum illum et ceteros, quos supra laudavi, moe- rentibus, praepropera vel in senio visa mors eripuerit. Et trium quidem eorum consilium etsi ea spectasse non dubito, ut regium Venetae munificentiae exemplum erga professorem humanitatis eximium superiore seculo exstans, iterum nostro ad ingenia excitanda renovaretur; hoc ipso tamen, quod in me potissimum renovari maluerint, quan- tus ad cetera Magistratus Vestri in me beneficia velut cumulus accesserit, coecus essem, si non perspice- rem, ingratissimus, si non faterer. Sed non minus in- gratus essem, si reticerem, qua me singuli benignitate et coram et per epistolas excipere consueveritis; per episto- las autem? imo vero per libros etiam eruditissimos, ut cum rei literariae Venetorum historia ad seros posteros meum sit nomen perventurum iis titulis exornatum, quos, ut a tanto viro datos, olim credar promeruisse. Eadem ergo, qua me soletis, et qua tot ac talia cum majores Vestri tum Vos, Senatores Amplissimi, in me contulistis, singulari benignitate oro, atque obsecro, ut