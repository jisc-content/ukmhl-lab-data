27 Episl. anat. medica II. ari. 8, 9. sane haud aliam quam sanguineam fuisse Veri apoplexiam illa indicant, quae de ejus vita, morbo, curatione et obitu seculo jam tertio ediderat Julius Capitolinus â€¢), convivia et calices ejus describens tradensque, non longe ab Altino subito in vehiculo morbo, quem apoplexin vocant, correptum, depositum e vehiculo, detracto sanguine Altinum perductum, cum triduo mulus vixisset, apud Altinum periisse. Quem ad locum Capitolini non omittendum est, quod Egna- tius1 2) paulo supra, ubi idem historicus eam Veri apople- xiam memoraverat, sic annotavit, ut, quam frequens se- culo XVI. is morbus esset, magis magisque intelligeremus : apoplexi, inquit, frequentissimo jam ac pervulgato ob im- moderatum vini venerisque usum morbo per hosce annos, quibus ista commentabamur. Sed illuc revertor, ut serosas quoque esse apoplexias ex ejusdem observatoris scriptis comprobem, qui in plerisque apoplecticis effusum in cerebri ventriculum sanguinem se vidisse docuit. Inter illa, quae supra descripsimus verba, haec interjecit: in aliis vidi aqua plenum limpidissima exlinctis apoplexia , cum tamen vacuus esse deberet omni omnino re. Jam vero utrumque iis pari- ter observationibus planissime confirmatum videbis, quae cx Valsalvae schedis primum, tum e nostris quoque pro- ferentur. Nec tamen quod in Sepulchreto promiscue fa- ctum vides, hic illas producemus, in quibus capitis vulnera ictusve apoplexia consecuta est, sed in suum differemus locum ; editas autem antea ab utrolibet nostrum duntaxat indicabimus. Quibus etiam omissis, hae tamen longissi- mae essent literae, nisi, quae dissectiones spectant ad sanguineam apoplexiam , eas tantummodo neque omnes in praesentia proponeremus, rejicientes in epistolas proxi- mas, tum earum reliquas, tum quae attinent ad serosam. 9. Ut a viro amplissimo incipiamus, cujus propterea historia est a Valsalva diligentius descripta, Antonius Franciscus Sanvitalis, cardinalis S. R. E., statura me- diocri aut paulo hac majori, corpore carnoso, colore ru- bicundo, studiis et gravibus occupationibus deditus, ar- thritidi obnoxius , aliquot ante annis coeperat inani quo- dam faucium ad exscreandum irritamento et convulsivis 1) In Vero imperat. 2) Anuot. ad Capitolini M. Antonin. philos. 2 *