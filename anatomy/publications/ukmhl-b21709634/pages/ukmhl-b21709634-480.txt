414 Liber I. De morbis capitis. in quibus ne hoc quidem auxilio sanguinis per nares flu- xum coerceas. Quod tanto magis de ceteris credes tum externis tum internis , ubi ex utrisque tot legeris frustra a medicis non raro adhibita, et nominatim a Lentilio '), qui prudenter indicat, aliam in aliis haemorrhagiae cau- sam esse spectandam. Cum vetera aliquando monumenta versarem patriae et provinciae meae, reperi a. 1200. in- teritum hominum ingentem fuisse e fluxu sanguinis e nari- bus spatio XXIV. horarum in Etruria et Romandiola; et sane ad eundem annum, quamvis, unde flueret sanguis, reticeat, haec pariter habet Ariminensis historicus Cee- MENTintus 1 2): ,,obierunt Arimini multi e sanguinis fluxu, intra horas XXIV, innumeri autem Ravennae in aliisque urbibus provinciae nostrae." Num censes, medicos omnia, quae tdnc in usu erant, adstringentia inprimis, non ad- hibuisse? incassum tamen, ut vides; quippe epidemia causa incognita. De adstringentibus autem ipsis, quae admoneat Lentii.ius 3), attende, illudque praeterea, num sit verisimile, cum assumuntur, tam cito posse tantisque viribus ad ea potissimum, ad quae opus esset, vasa, ne- que adstrictis ceteris, pervenire. Et tamen nunc plures videas, urgente periculo ad fungum coccineum Meliten- sem decurrere, quem ne verum quidem fortasse habent. Ego enim, ex quo me eques Melitensis, civis meus, do- cuit, quam exiguo numero, quippe in angustissimo sco- pulo, ii fungi in singulos annos proveniant, et qua cura, ut viris principibus dono mittantur, servari soleant; plu- rimum vereor, ne ii, qui venales prostant, ex alio, qui prope Drepanum est, scopulo aut ex Africa afferantur, similes quidem forma et quadantenus etiam colore, sed longe, ut idem dicebat, impares viribus. 26. Duae, quae omnium postremae in sectione hac producuntur, observationes, ambae, ut dicitur, Romae habitae, ejusmodi sunt, ut altera, quae de hirudine est e naribus ad cerebri tunicas penetrante, simul propona- tur, simul jure ac merito rejiciatur; altera autem de pi- store Suburrano tamquam certa exhibeatur, cui, cum vi- cesies quater sternutassct continue, succedens proxime ster- nutamentum XXV. exitio fuit disruptis arteriis et mem- 1) Eph. nat. cur. Dec. III. a. 8. append. n. 10. ad obs. 90. 2) Racconto istor. della foud. di Rimino. Lib. 111. 8) Ad cit. obs. 90.