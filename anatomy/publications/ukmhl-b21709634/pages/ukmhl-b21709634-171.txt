105 Epist. anat. medica IV. art. 26. omnibus fere, quas a me in eo nosocomio annotatas esse historias dico, velim duos illos praestantes viros laborum meorum non testes modo, sed et socios fuisse intelligas. 26. Agricola annos ad quadraginta natus, multis acer- bissimisque, ob grave infortunium, animi perturbationibus affectus, denique sub initium mensis decembris a. 1705. ab ardente febre occupatus, in illud, quod modo dixi, nosoco- mium receptus fuerat. Post aliquot dies calor et linguae siccitas sese remittere visa sunt. Contra arteriae, quae ab initio molles fuerant, et alia vi in aliis pulsationibus se attollebant, vel magis inaequaliter movebantur. Ante diem XVI. cal. januarias mane pulsus erant pejores atque hu- miliores. Oculi, quod inter initia quoque annotatum fue- rat, fixi atque intenti. Sitis pariter permanebat. Verum praeter hanc, nulla alia de re querebatur. Quin cum sin- gillatim interrogaretur, internusne calor, an quid praeterea in capite, in thorace, in ventre, an usquam alibi molestum esset, negavit: vix caput nonnihil videri grave, tarda ac submissa, ut solebat, voce, sed tamen explicata nec rauca subjecit. Nondum erat semihora ex quo haec responderat, cum subito ecce inter bibendum aquam, a medico prae- scriptam , qua aqua et diebus superioribus uti consueverat, sub ministrorum oculis sursum retracto superiore labro moritur. Ad horum clamorem confestim accurritur. In calente adhuc corpore omnes ubique pulsuum sedes, si quid forte vitae superesset, diligenter teutantur, sed incassum; homo jam penitus erat mortuus. Ventrem postridie cum dissecarem in eo aliquanto plus humoris animadverti, quam solet; omentum autem sursum ita contractum, ut sub costarum sinistrarum an- gulo prorsus lateret. Intestinum vero colon, qua parte se demum flectit, ut cum recto committatur, ante ileum, sub quo alias conditur, ita prostabat, ut in medio ferme ossa ipsa pubis contingeret, vesicaeque, quae lotio erat plena, insideret. Exteriores intestini jejuni tunicae maculis qui- busdam e rubro liventibus, raris tamen atque minutis, dis- tinguebantur, e quibus, leviter vulneratis, fluidi sangui- nis guttulae exibant. Ileum vero subrubrum erat ac sub- durum duobus in locis, quorum quidem alteri (nam forte altero in loco intestinum discindere oblitus sum) ulcus sub- erat duos digitos latum, tres longum, quod exesa inte- 5**