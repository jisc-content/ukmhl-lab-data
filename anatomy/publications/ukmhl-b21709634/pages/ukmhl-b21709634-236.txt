170 Liber I. De morbis capitis. 1) N. 12. et 13. est substantia compactus, non pulmonaris sed hepaticae simili, ut, vel me tacente, ex iis, quae superiore episto- la s) tradidi, peripneumonia affectum intelliges. Videba- tur autem inflammatio transire in suppurationem coepisse. Albida enim erat ea substantia, non rubra, et crassa, alba materia passim e quibusdam orificiis, bronchiorum opi- nor sectionibus , exprimebatur. Lobus autem superior in suprema quidem parte, sero turgidus spumoso, ibidcmque niger et durus erat; sed ita durus , ut vetus potius vitium quam recens existimares, parte autem reliqua ferme ex- succus, nec multum dissimilis sani. Ceterum ad pleuram a latere atque anterius nectebatur per plures inter se di- visos quasi lacertos rubros et crassos, sed membraneos. Nusquam autem arctius pleurae adhaerebat quam ad su- premam illam partem, eratque ibi pleura crassior et facile a costis avellenda, id quod proclive erat facere etiam, qua lobo inferiori suberat, ubi erat crassiuscula et rubicun- dior. Pericardii facies exterior, sinistra tantum, a vascu- lis minimis sanguine turgidulis rubebat. Intus pauca erat aqua, eaque flava. In auricula dextera , crassa concretio polyposa; in pulmonari arteria ejusque ramis teres altera; teres quoque in arteria magna; nec talia in sinistris auri- cula et ventriculo prorsus deerant. Harum omnium con- cretionum substantia secundum longitudinem spectata, partim erat sinuosa et flava, partim fibrosa et subrubra. Supra magnae arteriae valvulas, sub ipsa tunica intima, lamellae erant osseae; quin etiam primorum bronchiorum, non modo trunci asperae arteriae, semiannulos animad- verti anterius, id est in media cujusque parte, osseos fa- ctos, ut parum essent flexiles et, si disrumperes, aliquid ostenderent in media illa parte, quod medullae inchoamen- tum videri posset. Ad cerebri denique sectionem pro- gressus, in sinubus laterali sinistro et quarto, itemque in primo et in venis aliquot cum hoc communicantibus poly- posam concretionem albidam, firmam, exilem conspexi. Vasa autem reliqua per omnem tenuem meningem repentia, etiam qua cerebellum convestit, adeo sanguine distenta, ut trunculi turgerent, minimi autem ramyli essent lucu- lenter conspicui. Haec vero in sinistra duntaxat parte ad hunc modum se habebant. Sed nec vascula per medulla-