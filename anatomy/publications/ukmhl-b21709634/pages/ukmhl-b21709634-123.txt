57 Episl. a nat. medica III. ari. 12, 13. sanguinis in conatibus urgeatur, et simul quanto minus indo redire tunc possit, vir cel. ostendit Swietenius *). Quin minime desunt exempla -) eorum, quibus vasa cerebri distenta, levem oh commotionem rupta sunt ,■ uti a casu, co- lapho , inclinatione capitis, etc. Quod si tempus fuit, quo multi, cum sternutarent, repente spiritum emittebant 3), non id aliunde potuisse accidere facilius, crediderim. Si igitur a concussionibus eae, quae nondum erant, vasorum dis- ruptiones factae sunt, quanto magis, quae inchoatae jam sint, poterunt augeri? ut nihil interea de abusu dicam ca- lidissimorum aliorumve sanguinem maxime concitantium liquorum, qui a medicis quibusdam , nullo serosae aut san- guineae apoplexiae habito discrimine, saepe apoplecticis ingeruntur, non modo naribus subjiciuntur: quod magnum, dum viveret, medicum, et in ceteris, quae fugienda hic credo, alioquin idem, quod reliqui ejus pares, merito do- centem, adeo non cavisse, miror, ut in hac, de qua lo- quimur, cerebri haemorrhagia spiritum salis ammoniaci aut ejus sal volatile pluma ad interiora narium admoven- dum aut etiam per calamum scriptorium insufflandum praecipue commendaverit. 13. Et de ea tempestate aliquid subjiciendum est, qua Tita aliique inter ceteros disruptis sanguiferis vasis inter- ierunt. Magnum his certe periculum imminet rigente bruma aut fervente aestate, nunc quidem se sanguine ex- pandente , tunc vero vasis, externis praesertim contractis, ut tanto plus sanguinis, aucti insuper ob insensibilem im- peditam transspirationem , ab internis continendum sit. Sed tamen cum sensim et per quosdam quasi gradus ad summum aut frigus aut calorem pervenitur, sensim quo- que se contrahentibus vasis aut sensim cum sanguine ex- pandentibus, aliquanto minus periculi est, quam cum re- pente alterutrum lit, velut eo tempore. Tunc enim subi- tus aeris calor insolitam sanguini expansionem attulerat, cum ob maxime diuturnas subfrigidas tempestates nec di- latata adhuc vasa nec sanguis per eam, quae oculos fugit, perspirationem esset imminutus. Erant praeterea ob ae- que diuturnas pluvias tam infirmae vasorum fibrae, quam quae maxime, eaque de causa disruptioni magis obnoxiae. 1) Commem, in Boerli. aph. §. 1010. 3. V. 2) yid. schol. ad obs. 1. scct. cit. Sepulchr. 3) Aid. apud Siradam prolus. acad. L. III. prol. 4. n.3. 3**