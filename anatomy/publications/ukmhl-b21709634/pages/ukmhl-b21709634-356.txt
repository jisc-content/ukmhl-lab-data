Liber I. Dc morbis capitis. 290 sed aequalis. Respiratio, si ultimum vitae tempus exci- pias, non mala. Mortui venter maximum eorum, quos ad id tempus videram, lienem ostendit, cetera, sensuum judicio, sa- num; jecinoris autem limbum inferiorem livescentem. 1 liorax utraque in parte mediocrem sanguinolentae aquae copiam habuit, tum pulmones pleurae adhaerentes poste- riore facie, ceterum, etsi intus extraque ibi rubebant, non duros. In pericardio aqua crassa, sed pauca eique similis, in qua caro recens lota est. Cor flaccidum non secus ac ceteri musculi, in ejusque dextera auricula et ventriculo magna polyposa concretio, muci instar subflavi. Hac firmior erat altera, quae pulmonarem venam tene- bat, ascendens quasi a quadam basi, ab excrescentia, cui annectebatur, coloris cinerei, valvulis mitralibus innata. Dum e cranio cerebrum educebatur, aqua erupit, quae inter crassam fuerat tenuemque meningem, imo inter hanc quoque et cerebrum, a quo haec propterea nullo negotio separabatur. Vasorum trunculi, qui per ejusdem meningis superiora feruntur, sanguine erant distenti. Sub- stantia cerebri laxa. Lateralibus apertis ventriculis, nati- busque et testibus cum pineali glandula retectis, hanc pene totam e flava et duriuscula, friabili tamen, materia constare inveni, quatuor autem illarum protuberantiarum colorem ad flavum vergere. Dextero et sinistro ventri- culo aliquid aquae inerat ejus similis, nisi quod crassa non erat, quae in pericardio descripta est. Et superficies quidem utriusque ventriculi minus erat laevis, quam so- let; sed in sinistro fuit praeterea vitium, quod magis in oculos incurreret. Nam praeterquam quod flavus et quasi diffluens erat ille medullaris tractus, qui interjicitur inter optici nervi thalamum et corpus striatum, hoc ipsum cor- pus, si cum dextero comparares, multo strigosius quasi a tabe quadam factum subsidebat, et ex ejus medio tu- berculum prominebat maximae fabae magnitudine et figu- ra, colore autem rubro, qualis in cute conspicitur cum recens sugillata est. Quod sectum nihil peculiare osten- dit praeter eandem rubedinem, cum reliquum striatum corpus totum flavesceret, eaque esset laxitate, ut quasi difflueret. 12. Historiae hujus alias partes considerabimus alio tempore. Nunc illud, propter quod hic potissimum scripta