Liber 1. De morbis capitis. 4 Ventre aperto, sana omnia inveniuntur; quamquam in ventriculo erat humor quidam aeruginosus, vesica autem lotio et cystis fellea bile turgebant. In thorace dexter pulmo a pleura quidem solutus erat; sed in superiore par- te, claviculam versus, continebat tuberculum, nucem juglan- dem ferme aequans, in quo parva erant cava, materiae ple- na, quae colore et mollitie substantiam cerebri medullarem referebat: atque hinc fortasse, si diutius puer vixisset, ini- tium morbi, qui sororem fratremque interemerat, exstitisset. Pulmo autem sinister, qui inflammationem, ut dixi, ante annum passus fuerat, cum pleura ad dorsum connecteba- tur. Pericardium seri uncias habuit duas, eoque amplius; dexter autem cordis ventriculus parvam concretionem po- lyposam. Sanguis reliquus nullo modo concreverat, quam- vis hora jam esset ab obitu decima septima. Cranio exsecto, dura meninx ad sanguiferorum vasorum latera inventa est cinereo colore infecta. Dum autem haec, a crista, ut vocant, galli avellendo, abrumperetur, paulu- lum erupit seri saniosi; seri autem limpidi quasi uncia inde exivit, qua ferebantur nervi optici. Totum vero ce- rebrum repertum est sanum, ih eoque pinealis glandulae insignis magnitudo spectantium oculos alliciebat. 3. Hoc ultimum, quippe de ingeniosiore puero, eo tempore scriptum intelligis, cum ea glandula a plerisque credebatur sedes animae cogitantis. Ceterum morbum do- lor capitis et oculorum inchoavit, delirium, vomitus, con- vulsio, sopor auxere, eadem convulsio, ut videtur infe- rendo mortem, finivit. Fortasse etiam occulte inchoavit. Leviorum enim convulsionum effectus dolor, delirium, vo- mitus esse potuerunt, ut delirii effectus turgentia utrius- que vesicae; nam delirantes neque lotii stimulum atten- dere et cibum solent recusare, qui, cystin videlicet com- primendo, bilem extrudat. Aliqua tamen hujus pars vi- detur vomitus occasione in ventriculum compulsa, unde aeruginosus color rejecti humoris. Soporem quoque ea- dem convulsio circumpresso cerebro post se relinquebat, quae subinde rediens, vellicando interrumpebat. Sed con- vulsionis ipsius effectus, an causa fuit id serum, quod ad anteriorem cerebri basin inventum est? Utrumlibet cre- das, licet. Sive enim intra nervorum et meningum stru- cturam latens convulsionis causa, vasis constrictis et san- guine remorato, fecit, ut serum effunderetur, sive hoc