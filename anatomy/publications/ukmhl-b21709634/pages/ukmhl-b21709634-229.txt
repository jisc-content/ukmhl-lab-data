163 Epist. unat, medica VII. art. 4, 5, 6, 7. amentiam mutata est, solutam fuisse, antea autem non defuisse, eoquc tempore ob lentum in distentis rasis san- guinis motum, eam aquae copiam secretam esse? At neque in duabus proximis observationibus quidquam leges de va- sorum in meningibus distentione. 4. Vir annorum circiter triginta quinque dolore cor- ripitur in thorace cum febre. Dolore abeunte, accedit ad febrem delirium, quod, febre magis semper augescente, ad mortem usque perdurat, quae circa diem undecimum accidit. Thorace recluso, pulmonum posteriora dura ali- quantum et rubra inveniuntur. In utroque cordis ventri- culo polyposa concretio, in sinistro autem propemodum major, mirante Vai.sat.va, ut qui ad id tempus majorem semper in dextero animadvertisset. Dum e cranio cere- brum eximebatur, paululum seri e meningibus emanavit. In durae singulis majoribus sinubus singulae erant concre- tiones polyposae. Molle fuit cerebrum totum, in sinistro autem ejus ventriculo plexus choroides multum, varicum instar, turgebat. 5. De polyposarum concretionum causis, illarumquc discriminibus non est hic locus verba faciendi. Sed quae causa peripneumoniam facere inceperat, ea videbatur in hoc viro ad caput translata, ibique perstans ad mortem us- que, conspicuam meningum inflammationem facere debuis- se. Nec fecerat tamen: istaequc in altero duntaxat plexu choroide quasi varices antiquum facile vitium erant. 6. Bajulus febre ardenti laborans, ingenti capitis dolore, cui delirium successit, vexabatur. Mortuus inter utramque meningem paucum serum ostendit, cujus pars inter sanguifera Tasa in gelatinae mo- dum concreverat; in sinu autem falcis tenuem longamque concretionem. Ceterum totum cerebrum secundum natu- ram se habebat. 7. ^ i r autem annos natus triginta quinque, in ma- gnam incidit febrem; delirat, oculi lucent, pulsus est ve- hemens. Denique moritur. Cerebrum est bene constitutum, nisi quod valde turgent sanguine ejus vasa, ventriculi autem seri habent