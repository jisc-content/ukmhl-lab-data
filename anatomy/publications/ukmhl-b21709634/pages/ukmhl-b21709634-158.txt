92 Liber I. De morbis capitis. posteriores vertebrarum processus dexterum propemodum spinae latus tenerent. Quo ex positu sequebatur, ut sini- strae quoque costae initiis suis spinam a tergo operirent, inde autem antrorsum se continuo inflectentes spinaeque latus complexae, inter hoc et se ipsas in thoracis cavo perangustae fissurae instar per totum id latus relinque- bant. Hanc spinae flexuram descendens aorta imitabatur arteria; nec dubium erat, quin descriptus ventriculi et coli situs inde quoque magna ex parte occasionem habuisset. Thoracis autem cavum quanto propterea et brevius et angustius fuerit, facile intelligis. Nam etsi pectus multo convexius erat ad anteriora, quam soleat, multum tamen latitudinis sinistrarum costarum situs detrahebat; spina autem et sternum, quod segmentum annuli repraesenta- bat, quanto magis curva erant, tanto magis summum dia- phragmatis fornicem supremis thoracis linibus propiorem faciebant, ut cordis, quod potius magnum erat, basis summa sui parte vix a jugulo tantillum distaret. In cordis ventriculis sanguis paucus isque concretus, in auricula au- tem dextera polyposa concretio, sed exigua. Pulmones anterius passim, posterius autem altero superiore lobo cum pleura connexi erant per tenues mollesque membra- nas. Spuma erat in bronchiis, alicubi etiam rubescens, sed perpauca. Ceterum pulmones, aspera arteria et la- rynx sana. Calvaria, quae crassa erat, sublata et durae meningis sinubus incisis, in eo, qui falcis dicitur, levissi- mam polyposam concretionem, in laterali autem dextero coactum in grumos sanguinem conspeximus, quo et mi- nora turgebant vasa, magis autem quae dextera, eaque inferiore, cerebri parte per meningem tenuem discurre- bant. Sub hac meninge serum passim in cerebri anfracti- bus , ut ipsa propterea detrahentis manum tota facile se- queretur. Nihil autem seri e spinae tubo defluxit, et paucum in lateralibus ventriculis inventum est; quo tamen non tunc primum irrupisse, indicio erat pallor vasculorum tum quae per ventriculorum parietes feruntur, tum quae choroides plexus eftlciunt. In iis plexibus erant praeterea vesiculae aqua plenae. Quod reliquum est, cerebrum et cerebellum optime se habebant, nec modo substantia non erant flaccida, sed longe, cerebrum praesertim, fir- missima.