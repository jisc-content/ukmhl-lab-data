85 Epist. unat, medica IV. art. 9, 10. In cadavere sanguis omnis fluidus fuit. In cerebri ventriculis crassioris seri paulum. 9. Femina annum agens quinquagesimum septimum, febrili frigore corripitur, cui calor cum siti sensuque toto corpore doloris et debilitatis succedit. Febris bis quotidie iisdem symptomatibus invadit; quin etiam, secundo die pulsus inaequaliter intermittit, sed tertio intermissio ces- sat. His diebus multae erant urinae et sanorum similes, quarum , progrediente morbo, copia imminuitur. Quinto et sexto die febris non bis, sed ter recurrit multumque affligit difficili j-espmatione, dolore capitis, ingenti siti, aridissima lingua, boni tamen coloris. Nocte, quae finis erat diei sexti, mulier bene dormit; mane, ut lectus re- concinnetur, surgit, tuneque, ipsafatente, vires perstant. Febris, quae matutino tempore aliis diebus ingruebat, non redit; dolor capitis omnino evanuei-at; aegra jam sibi e morbo evasisse videbatur; pulsus prementibus digitis be- ne resistebat; facies tamen quiddam habebat cadaverosi. Prandium recte sumsit; major tamen solito erat sitis. Deinde cum muliere quadam alacriter loquitui1. Vix haec mulier discesserat, cum rediens in cubiculum filia mor- tuam invenit. Lectus urina madebat. Cadaveris cutis ferme tota purpureis, ad dorsum prae- sertim et in cunctis artubus, maculis rubescebat. Ven- tre aperto, ventriculus parvus, intestina et renes florido sanguine nonnihil turgentia, flaccidus lien, fellis vesicula cum pauca bile reperiuntur. In thorace pulmones pleu- rae nusquam adhaerentes, turgidi, nigris maculis distin- cti, a tergo sanguine rubebant. Cordis ventriculus dex- ter exiguam polyposam concretionem habebat. Ceterum hic et ubique sanguis erat valde fluidus. Cranio exse- cto, dum cerebrum a spinali medulla dividebatur, crassius emanavit serum. Circa tenuem meningem gelatinosa erat concretio, in ventriculis seri paululum. Cerebrum ipsum nonnihil flaccidum. 10. Etsi constitueram inter has quinque Valsalvae historias nihil interjicere; tamen facere non possum, quin paulisper tecum mirer inexspectatam post tantam morbi remissionem mulieris mortem. Namque, ut illum fatear non magni modo atque acuti, sed maligni etiam, ut vo- cant, non obscui-as notas habuisse; cum ea tamen mali-