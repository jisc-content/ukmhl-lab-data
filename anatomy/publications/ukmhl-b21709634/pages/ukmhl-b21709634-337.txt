271 Epist. anat. medica X. art. 12, 13. fectionis indeque ad thoracem ascendentis , fortasse ma- gno mesenterii nervorum plexui earum quidem convulsio- num causam insedisse. Verum ea res aliter a Val.sal.va explicabatur, nimirum, praegravato atque irritato ab aqua septo transverso, hujus appendices aflici debuisse; sibi enim alias quoque in sacerdote similem eodem in loco molestiae sensum esse annotatum, nec tamen quidquam post mortem usquam inventum, quod praeter naturam es- set, nisi aquam in thorace. Utut est, certe utraque ex- plicatio partes respicit, anteriori lumbarium vertebrarum faciei aut proximas aut insidentes. Quam sedem nc forte credas nimis posteriorem esse, ut ab aegro spina potius debuerit quam abdomen designari, fac memineris, quan- tum illa vertebrarum facies ab extremis distet suorum processuum posteriorum, quantumque in anteriora recur- vetur, atque extuberet intra ventris cavum, ut non aegris modo, sed et medicis minus anatomes gnaris viderim, nec semel, imposuisse duritiem, in macilentis praeser- tim , insignem mihi in mesenterio, si Superis placet, in- j culcantibus, quam, manu admota, nihil esse, nisi eam, de qua loquimur, spinae faciem deprehendi; qua de rc cum celebrem olim medicum seorsum abductum (sic enim soleo) admonuissem, memini, ipsum, anatomes contem- toribus valere jussis, magnas mihi gratias egisse. 13. Viro annos supra quadraginta nato, qui canna- bem carminabat, pallido , sed tamen, ut videbatur, bene valenti ante biennium attolli coeperat pars ima pectoris prope cartilaginem ensiformem; quae res, etsi nihil ipsi afferebat incommodi, displicebat tamen. Quapropter mul- ta, alia ab aliis indicata, imponebat remedia, sed incas- sum; nam magis magisque, quantumvis sensim, tumor crescebat, ut nonnihil jam in ducendo spiritu incommo- daret. Accesserat ante quinquaginta dies in thoracis ver- tebris inferioribus dolor quasi a re gravante simul et pun- gente, qui dolor interdum hinc ad lumbos, inde ad sca- pulas extendebatur; cum his erat lassitudo et totius cor- poris inlirmitas. Ante undecim autem dies totus artus inferior dexter stupore prehenditur et mox, priusquam ali- quid afferri possit auxilii, nervorum resolutione, sic ta- men , ut movendi magis quam sentiendi facultas inter- cipiatur. Triduo post urina reddi non poterat, ut manu