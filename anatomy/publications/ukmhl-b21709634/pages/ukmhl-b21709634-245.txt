Episl. anat. medica VII. art. 17, 18. 179 in magna arteria, praesertim vero in matrice conspexi.. In illa enim tum paulo supra valvulas semilunares, tum ad lumborum vertebras alba intus vidi ossium inchoamenta. Sed, utero aperto, reperi in posteriore, eademque supe- riore fundi parte excrescentiam, circuli ambitu, colore ex- terius cruento, a dexteris sinistrorsum porrectam, cujus orae pars quasi tertia, inferior et sinisterior ab utero se- juncta erat, ut specillo subjecto attolli posset, reliquum cum uteri substantia arctissime annexum atque adeo ex eadem factum, nisi quod secando, magis alba, compacta et dura in excrescentia tota deprehendebatur. Nempe scirrhus seu mavis cancri erat initium, occulti etiam tum, humillimi, plani, laevis nec majoris, quam ut ex- tensi pollicis apice obtegeres. Si proximae cervicis super- liciei structuram et hymenis annulum, exiguae quidem al- titudinis , sed nusquam dilaceratum spectares, vix ullam, aut nullam viri notitiam mulierem hanc habuisse intelli- geres. Cranio tandem exsecto et cerebro diligenter lu- strato, nihil uspiam se mihi obtulit annotatione dignum, nisi vasa tenuis meningis sanguine distenta et ipsa facilli- me, undecunque velles, trahentis digitos sequens, ut tam- etsi aquam vix ullam viderim, non prorsus tamen defuis- se , vel ex hoc indicio conjecerim. 18. Si forte exspectas, ut priusquam finem scribendi faciam, indicare aggrediar, qua in cerebri ipsius parte et qua ratione et qui motus fiant, cum deliria excitantur, me non satis adhuc videris novisse. Vix quaedam genera- lia possem, eoque tibi et ceteris perquam nota, atque illa ipsa timide ac pedetentim dicere. Cetera ei tempori con- donanda censeo, quo medici laude dignum putabant omnia non modo abstrusa, sed vel supra captum nostrum posita sic inquirere, ut cum invenire non possent, comminisci non dubitarent. Quibus utinam in Sepulchreti seholiis tan- tum loci datum non esset, quantum ipsae historiae morbo- rum capitis, vel multae simul, saepe non occupant, mul- toque minus in uno interdum eodenique scholio J) fuissent eadem iterata, talia praesertim, ut a verisimilitudine ab- horrere, ex pene omnibus dissectionibus intelligi possit, quas proximis literis perscribam. Vale, 1) Ad obs. 1. sect. 6. 1. I.