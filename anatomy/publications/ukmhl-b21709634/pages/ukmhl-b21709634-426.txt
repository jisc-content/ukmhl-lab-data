860 Liber 1. De morbis capitis. plurimum remiserat. Haec quare commemoraverim, mox intelliges. Caput plures in sincipitis et occipitis cute cicatrices primum ostendit; homo enim ab alto olim ceciderat. Sed quamquam, detractis omnibus calvariae involucris, hujus exterior facies sub cicatricibus nonnihil albebat, interior tamen, et quidquid ea continetur, illaesa erant; nisi quod cerebrum rigidum penitus ac durum, aquam autem, quae ejus ventriculos laterales impleverat, offendi gelu adeo concretam, ut apprehensa manum tota simul sequeretur, ventriculorum formam retinens non secus ac cera, quae liquata in cavum quoddam injecta, postquam refrixit, exi- mitur. Et tamen frigus complures jam dies magis magis- que remiserat, caput autem ipsum haud procul a foco semper fuerat; quin antea non semel, cum videlicet exi- stimarent, mox esse dissecandum, sed eo praesertim, quo demum dissectum est, die multo propius ad ignem admo- verant. Quod nunquam, nisi tunc mihi contigit videre, hic volui Italus ad Italum scribere, quamquam in ipsa Germania, et hieme quidem multo, quam ibi soleat, sae- viore, et in via, et in pueri infantis capite idem cerebro, et pauco humori, qui in ipso erat, accidisse, SchneideruS memorare non omisit, ut in proxima Sepulchreti XVII. sectione jam videris. Scripsi etiam, ut scires, non modo post plurimos a morte dies, verum et post plures a frigore congelationes et a calore regelationes, oculos nos demum incidere non potuisse, nisi jam flaccidos, at- que adeo in se concidentes. Unde illud quidem incom- modi accidit, quod olim anatomicos, quippe solitos ulti- mam omnium cadaveris partium oculum, necessario flac- cidum , consecare, eo adduxit, ut vitreo humori sedem multo, quam par sit, minorem tribuerint, crystallinum in centro fere oculi ipsius collocantes; sic enim et nobis, al- terum a fronte oculum incidentibus res se obtulere, qua- propter alterum a tergo incidimus. Sed nihil praeterea, ut opinor, multum obfuit nostrae observationi. Nam pri- mum opticos nervos tum intra calvariam tum extra prae- clare vidimus omnino inter se similes , et similes sanis, nisi quod intra orbitas, cum transversos dissecaremus, cras- sioribus uterque pariter tunicis amicti apparuerunt. Sa- 1) Obs. 1. ยง. ultiin.