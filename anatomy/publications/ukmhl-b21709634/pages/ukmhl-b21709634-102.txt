36 Liber I. De morbis capitis. quit is, qui exscripsit, inter remissa talia cum Wepfero ipso referimus. Brunnerus ') tamen, acri vir judicio, in ea quoque muliere, cujus apoplexiam annis propemodum quinque ante ejusdem mortem curaverat, ex iis, quae sive in vivente animadverterat, sive in mortuae cerebro depre- hendit, argumenta non dubitavit colligere, quamobrem in cerebri ejusdem substantiam effusus sanguis jam tum fuisse videretur. Quemadmodum autem in altero hemisphaerio tres ipse cavernulas jam olim factas, nunc quasi callosas ac cicatrice obductas circumcirca corpus striatum deprehendit, quod propterea flaccidum, obscuri subflavi coloris et emar- cidum apparuit, ceu atrophia laborasset; sic mecum anim- advertas, haud ita absimilia occurrisse viris clarissimis no- strumque amicis Antonio Leprotto et Jano Planco. Haec enim, quae latine reddo, Arimino ad me Plancus scripsit calendis aprilis a. 1721. „Paucis ab hinc diebus cadaver incidimus viri illius, qui junio superiore te Patavii consu- luit de hemiplexia, quae a forti apoplectico insultu in sinistra parte relicta erat. Non hinc mortuus est tamen, sed a cordis et praecordiorum dilatatione, quam tu prae- clare ex iis, quae proposueras remediis, jam tum videris dignovisse. Ceterum hemisphaerium cerebri dexterum tem- pus versus, quasi abscessu aliquo videbatur fuisse erosum; ibi enim substantia deerat ad quatuor transversos digitos in latitudinem , ad sesquidigitum in profunditatem. Proxi- mus autem nervi optici thalamus duabus tertiis partibus minor erat quam sinister, subflavus praeterea nec secus se habens, ac si cicatricem duxisset." Nec mihi ipsi an- tequam has, a te remissas, epistolas relegerem, propria de hoc genere observatio defuit, cum aliis nonnullis ad te mittenda 2). Quin etiam in Jo. Wilhelmi Albrechti 3) observationem incidi, qua sub cranio, ante annos triginta depresso, sed nunquam perforato, sub illaesisque menin- gibus foveam in cerebro invenit, quae digitum facile cape- ret, notabili substantiae medullaris consumta portione; quod cum sine dilaceratione vasorum sanguiferorum fieri non potuerit, non dubitat, sanguinem effusum purulen- tamve materiam sola ope naturae in venas fuisse resor- ptam. Sed rara, inquis, haec sunt, et a communi fere 1) Ibid. in schol. ad obs. 12. n. 3. 2) Enist. 111. n. 6. 3) Obs. anat. circa duo cadav. §. 13.