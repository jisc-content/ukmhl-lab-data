216 Liber I. De morbis capitis. delirium semper hydrophobiam comitari; cogere autem eo morbo affectos ut bibant, aut in aquam demergere, exi- tium ipsis accelerare: neque enim praeter rationem aquam horrere, quippe qua non mentis sed deglutitionis vitio correpti, facile suffocationis periculum vereantur. Ego vero hanc observationem retuli non ad id modo, quod pro- posueram , metum videlicet agitati aeris crebro cum hy- drophobia copulari, sed ad alia quoque confirmanda. Sci- licet faciet haec observatio cum ea conjuncta, quae ex Fo- resto mox producetur, et vel magis cum ea, quae de Baldo J. C. legitur apud Matthiolum "), faciet, inquam, ut id comprobatum habeas, quod supra 2) in puero a me visum esse dixi, quamvis a rabioso cane ibi admorsa fue- rit facies, ubi venenum facile potest cum saliva communica- ri ; non celerrime tamen, ut in aliis ab earundem partium morsu, sed post quadraginta dies ortam esse hydropho- biam. Faciet praeterea, ne illorum prorsus obliviscamur, quae Palmarius 3) addidit postquam admonuit, etsi bal- neum praecautionis gratia plerisque profuit demorsis; non huic tamen remedio omnino fidendum esse, multorum mor- tes ostendisse. In plerisque enim, inquit, aquae compe- ctus hydrophobiam, veneno in corpore commoto, celerius exsuscitat, quod alioquin sine ullo aegri incommodo diutius delitescere, et alexipliarmaco exlingui domarique potuisset. Sic monacho accidisse video , cui, duobus prope mensibus, ex quo catulus, quem in sinu habebat, genas et labra mo- morderat, Forestus a) narrat, aquae metum obortum antea non esse, quam perfossam, baculo ligneo innixus per tabulam ligneam transiret; aquam enim videntem, metu percussum, transire noti potuisse, nisi cum ingenti horrore ac metu; hinc ei hydrophobiae primam originem fuisse. Sic virgini, de qua dictum est, accidit, cujus mali cum exterior causa tum prima quoque manifestatio ad eundem prorsus mo- dum se habuit; tametsi reliqua incommoda longe alia fue- runt. Noli tamen credere, me externum aquae usum, sive balneo sive improvisa demersione uti velis, pro noxio aut inutili ad praeservandum habere, dummodo satis, et mature instituatur, quamquam Meadius s) balneum, suo 1) Oomm. in Dioscor. Lib. VI. c. 36. 2) N. 22. 3) L. de mors. can. rab. C. 111. 4) Lib. X. Obs. med-. 27. in schoi. 5) Tract. de venen. Tentam. II.