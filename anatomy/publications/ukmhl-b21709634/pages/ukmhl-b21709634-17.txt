Xlll Hic quoque plurimum utebatur Morgagno in dissectio- nibus humani corporis, quas in celeberrimo Bono- niensi gymnasio publice habebat: idque munus solus ipse sustinuit eo anno, quo idem Valsalva Parmam ac- cersitus Bononia aberat. Quibus rebus factum est, ut brevi illustraretur. Atque hoc inprimis erat in adolescen- tulo mirabile, quod praeter laudem rei anatomicae maxi- mam, ita in aliis quoque facultatibus excellebat, ut vide- retur omnia consequi posse, simul ac velle coepisset. Sic enim Hetrusce scribebat, ut appareret in eo nativum quendam leporem esse, non adscitum. Tanta autem erat elegantia sermonis Latini, ut cum elegantissimo quoque scriptore posset comparari. Noverat et Graecas literas ; attigerat et poeticen, credo, quod illius dulcedinis expers esse noluerit; praeclare tenebat botanicam et geometri- am, quod in iis non parum ad sua studia praesidii esse putaverat; ob eandemque causam opticam perdidicerat, hydraulicam, mechanicam, nec non in astronomia se exer- cuerat. Igitur cum haberet studia communia cum multis, essetque singulari bonitate moribusque plane facillimis et ad omnem rationem humanitatis accommodatissimis, ita vivebat Bononiae, ut universis civibus merito esset caris- simus. Utebatur autem intime Manerediis fratribus, Ja- coiso Barthoromaeo Bkccario et Joanne Antonio Stan- cario hujusque. fratre Victorio, cum quibus duobus po- stremis ipsi necessitudo quoque erat contubernii. Has ob causas praecipuus ei honos habitus; creatus est enim, cum nondum complesset secundum et vicesimum aetatis annum princeps academiae Inquietorum, in quam fuerat quinquennio ante cooptatus. Qua in potestate praeclaras res gessit. Nam persuasit academieis, ut relictis inanibus disputationibus, novam utilemque amplecterentur philoso- phandi rationem, novisque conditis propositisque legibus, has ut omnes probarent, effecit. Plura hac de re perse- cuti sumus in vita Eustachii Maneredii , qui et conditor illius academiae, et socius una cum Victorio Stancario glorioso in labore Morgagno fuit. Hic vero, ut colle- gas ad occulta naturae investiganda suo exemplo inflam- maret, in solcmni ac publico academiae conventu, qui ha- bitus est anno postquam princeps ipse fuerat, recitavit, quae ei in longa cadaverum serie attentissime spectanti sese observanda obtulerant, et in adversaria conjecerat.