150 Liber I. De morbis capitis. angustia, quae bullulas vel perexiguas retinendo cogeret, ut cum aliis se conjungendo majores et conspicuae fie- rent, et proximas vasorum partes distenderent ? an deni- que casu aliquo id acciderit, non facile affirmabo. Quod si ex me id olim quaerere potuisses, cum vulgo doctrina de vaporibus in honore erat, caputque cum alembico solebat comparari, proclive mihi fuisset rem expedire et cum iis, quae in Aethiope videram, conferendo, saniorem fortasse in modum Avicennae *) dogma interpretari, censentis, dolorem capitis plurimum fieri propterea, quod arteriae afferrent capiti vapores fraudulentos. Nunc autem video, quod tu quoque poteris e Sepulchreto 1 2) cognoscere, vi- rum doctissimum, qui ante me in rem eandem ex parte in- cidit, Brunnerum inexplicatam reliquisse. Cum enim in duorum, et apoplecticorum quidem, cadaveribus ad cere- bri alterius latera arterias peramplas, pene inanes, venas quoque insignes et in his flatus invenisset, in alterius au- tem venis ad sinum longitudinalem spectantibus flatum pa- riter deprehendisset, et hinc inde pepulisset digiti apice, in iis scholiis, quae utrique dissectioni subjecit, cum de aliis, quae in illis viderat, plura verba faceret, de eo flatu ne unum quidem fecit, sive quod aliae non deerant in cerebro evidentiores apoplexiae causae, sive quod ex his ipsis fa- cilius videbatur posse explicari, cur in proximis vasis aer esset, sive etiam quod in re ab aliis ad id tempus non agi- tata nihil temere audendum putabatur. Nolo igitur auda- ciorem me credas. Vale. EPISTOLA ANATOMICO-MEDICA VI. Agitur de reliquis affectibus soporosis. Quod scribis, missas ad te novissime literas eo magis placuisse, quo longior in ea disquisitione fui, quae ad co- piam aeris attinebat in sanguine deprehensam, me quidem gaudeo obsecutum esse in ea re voluntati tuae. Sed velim 1) Canon. Lib. III. fcn. 1. tr. 2. c. 1. 2) Lib. I. s. 2. in additam, obs.ll. et 12.