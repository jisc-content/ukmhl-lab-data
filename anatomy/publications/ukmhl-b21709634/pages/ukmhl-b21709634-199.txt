133 Episl. anat. medica V. ari. 14, 15, 16. nibus in cerebrum (ut in sartore me dixi fuisse conjectu- rum) aut e pleura quoque pus traduci, nec Duretus du- bitavit, et Paraeus, ut videtur, invenit, sicuti habes in Sepulchreto *). 14. Sed praeter pus in cerebro genitum, aut ad ipsum translatum, posse interdum alias causas, minus adhuc animadversas, apoplexiam facere, aut ad ipsam faciendam convenire, non levis mihi suspicio est ex iis, quas tibi protinus subjiciam, dissectionibus. Quarum primam, quamvis non praesente me habitam, non secus tamen pro- ponam, ac si ipse habuissem. Namque aderat Nicolaus Mediavia, prosector publicus et e sacro hoc philosopho- rum ac medicorum collegio doctor meritissimus, cui non minus quam mihi credo, ob spectatam duodequadraginta jam annos, ex quo ipsum in re anatomica exercere coepi, tidem ac diligentiam, pari cum assiduitate conjunctam; ut, quotquot hoc omni, quod dixi, tempore Patavii habui dissectiones, non modo cunctis ferme interfuerit, sed etiam saepe administrando plerumque consecando, lauda- bilem operam ac perutile auxilium praebuerit. Hic igitur quendam, cui in Patavino nosocomio aegrotanti ipse ex officio medicus fuerat, cum mortuum incidi, se inspe- ctante, jussisset, eodem die, qui dies fuit IX. cal. apriles a. 1740. rem mihi in hunc modum exposuit. 15. Senem, qui e cruris ulcere laborabat, repente capitis dolor prehendit. Cum cerebro aliquid instare pe- riculi videretur, eo statim mane sanguis est missus. Ni- hilominus hora vigesima ingruit apoplexia cum dextero- rum artuum resolutione. Huic resolutio accessit inferio- rum omnium partium et intra paucos dies mors. Calvaria exsecta, arteria illa, in quam confluunt vertebrales et quae supra callosum corpus recta ducuntur, sanguine erant turgidae, reliqua vasa non item. In ven- triculo utroque laterali non pauca aqua, et plexus choroi- des pallidi. Septum lucidum anterius disruptum. Sed quod maxime in oculos incurrit, omnis medullaris substan- tia hemisphaerii dexteri valde fusca erat, non sinistri. 16. Haec audienti mihi, confestim in mentem venit sacerdotis Veronensis, in quo, apoplexia repente sublato, 1) Lib. I. Beet. 1. obs. 40.