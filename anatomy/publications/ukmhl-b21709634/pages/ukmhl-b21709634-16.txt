XII theses suas cardinali Ottobonio dedicare, a quo, ut et ab ejus magno patruo Alexandro VIII. P. M. multa in ma- ternam familiam beneficia atque ornamenta profecta fue- rant. Haec quidem fuit prima Morgagni institutio apud cives suos. Post Bononiam venit (agebat tunc decimum et sextum aetatis annum) ea mente, ut ad cognitionem rerum medicarum potissimum se conferret. Qua in facul- tate cum ibi florerent eo tempore Malpighii auditores, et in iis Jacobus Sandrius, Hippolytus Franciscus Al- bertinius et Antonius Maria Valsalva, qui prae cete- ris in anatome, sine qua medicina esse non potest, ex- cellebat , his se instituendum dedit. Eodem quoque tem- pore adolescentulus docilissimo omnium ingenio aliis di- sciplinis erudiebatur, ac brevi ita tenuit philosophiam ac medicinam, ut cum a praeceptoribus discessisset, nemo de iis, qui peritissimi habebantur, huic anteponeretur. Philosophiae studiajier hoc tempus renovanda putavit, ut satis desiderio faceret noscendi recentiorum disciplinam, quod desiderium excitavit Philosophia Burgundica P. nu Hamel, quae ei, paulo antequam e patria discederet, forte ad manus pervenerat. In'hoc cum esset occupatus, Oph- thalmia correptus est, eaque cum acri subinde dolore conjuncta non modo legendi scribendique, sed etiam so- mnum capiendi, nisi palpebris imposita pulpa tepida po- morum dulcium, facultatem eripiebat. Qua valetudine cum adhuc premeretur, sua prorsus divina memoria fre- tus non dubitavit solemne certamen inire (id fuit anno mdcci.) , ut in album doctorum referretur. Qua re sum- mo cum plausu peracta, in patriam concessit, ibique bre- vi convaluit. Ex quo tempore, si ophthalmiam alteram, quae senescenti accidit, sed breviorem, excipias, ad ex- tremam usque senectutem ita bonis usus est oculis, ut adolescentiam non requireret. Cumque aliquando interro- gatus fuisset, qua ratione pristinum illud robur tamdiu conservare potuisset in tanta ac tam assidua oculorum contentione, non alia, respondit, quam faciei et palpe- brarum lotione matutina ab eo tempore, quo aegrotari, sic instituta, ut non temere quavis aqua uterer, sed ea dunta- xat, quae recens e puteo hausta esset. Cum Bononiam ad studia literarum rediisset Morgagnus, magno adjumento fuit praeceptori suo Valsalvae in iis rebus, quas scri- psit, ediditque in vulgus anno mdcciv. de aure humana.