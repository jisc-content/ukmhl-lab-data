178 Liber I. De morbis capitis. 1) Epist. XV. n, 20. corpore sudaverat. Quae res tametsi inde quoque possit repeti, quod per sudorem multo sero sanguini ademto, quae hujus restabant partes, ut minus dilutae, ita acres magis et ad irritandum idoneae fierent; nihil tamen for- tasse impedit, quo minus ex eo deducamus, unde videmur divertisse, ex aqua nimirum acri in illis prioribus, ut tunc praefrigida tempestas ferebat, copiose adeo per renes, in hoc vero sub meninge tenui eodem tempore, quo sudor, eandemque ob causam a sanguine secreta. Sed quoniam per dissectionem haud licuit, utra conjectura videri posset Aerior, inquirere; eo potius transibo, ut simul leve deli- rium, ubi vix aquae vestigia inveni, sive ratione sive ca- su id factum est, fuisse ostendam, simul levioris delirii, id est paraphorae, ut hanc vocem medici nonnunquam ac- cipiunt, postquam phrenitidis, paraphrenitidis et gravio- rum deliriorum protuli, exemplum afferam. 17. Anus leviore febri correpta, quam Peruviano cortice medicus pervincere se posse sperabat, hac non modo non cedente, sed in acutam cum vaniloquio degene- rante, confecta est. Ventris et thoracis nonnulla viscera, praeter caput, in theatrum illata, non multis antequam superioris mulieris cerebrum diebus consecuimus. Quaedam praeter solitum quidem, sed non omnino praeter naturam in rene dextero et in ipso corde se obtulerunt, quae, ut tunc non indigna visa sunt, quae omnibus ostenderentur, ita nunc non videntur, quae apud te sileantur. Nam ex eo rene ureteres bini existebant, superior e simpliciore pelvi et tenuior; inferior autem aliquanto crassior, quippe ex pelvi, quam multiplices tubuli in eam confluentes majorem effi- ciebant, et magis exstantem. Singulorum ureterum ut or- tus , sic progressus et linis divisus, transversi digiti inter- vallo inter utriusque orificia interjecto, oblonga ambo et in eadem obliqua linea, qua debebant, in vesicam patentia sic, ut alterum altero superius esset. In corde autem, pro venae coronariae valvula reticulum deprehendi haud ali- ter factum, ac inter ejus valvulae varietates penultimo loco in epistolis anatomicis *) a me descriptum videbis. "Ve- rum haec, ut dixi, non omnino praeter naturam, ut quae