XLII BENIGNE LECTURO A U C T 0 R. Quae duo C. Lucilius, ut est apud Tullium *)> dicere solebat, ea, quae scriberet, neque ab indoctissimis neque a doctissimis legi velle, horum ego pariter utrumque hic dicerem, si, ut juvare cupio non indoctissimos, sic me vicissim a doctissimis adjuvari non averem. Duo enim mihi in his edendis scriptis proposui, alterum illud, ut studiosae juventuti, alterum hoc, et praecipuum, ut omni- bus, sed doctorum accedente auxilio, prodessem. Id quale sit, e praefatione hac apparebit. 2. Theophilus Bonetus de medica facultate, atque adeo de universo hominum genere egregie, si quis alius, meritus est, cum anno mdclxxix. libros, qui Sepulchre- tum inscribuntur, vulgavit. Eorum enim, quos morbi sustulerant, dissectiones, quotquot potuit, colligens et in ordinem redigens, corpus ex omnibus unum confecit; ut, quae per innumera auctorum volumina dispersae non ma- gnam afferebant utilitatem, conjunctae ordinataeque ma- ximam afferrent. Cum editum opus plerisque omnibus, ut par erat, perplacuisset; idem, sed parte minimum tertia auctius, prodiit anno mdcc. cura et studio Jo. Ja- cobi Maxgeti. De hac igitur nos ut pleniori editione lo- quemur. 3. Et primum, si qui sunt, qui utriusque illorum con- silium, animum, laborem magnis efferant laudibus, cum his ultro facimus, et faciendum censemus. Sed cum apud viros ceteroquin praestantissimos legimus: Sepulchretum diligentia incomparabili ex omnibus optima colligendo et redigendo ad capita esse confectum, atque alia hujusmodi; utinam in his quoque adstipulari possemus. Cur vero me quidem non posse credam, mox indicabo, semper tamen eorum memor, quae modo ultro dedi, et praeterea novae ac vastae adeo susceptae provinciae duos, haud amplius, homines quantumvis industrios non esse pares; quando- 1) Lib. II. de orat.