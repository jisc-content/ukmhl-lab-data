262 Liber I. De morbis capitis. EPISTOLA ANATOMICO - MEDICA X. Agitur de convulsione et motibus convulsivis. Affectiones hae, quae sectione XIII. in Sepulchreto pro- ponuntur, saepe adeo se aliis adjungunt, ut in plerisque observationibus diserte admoneat Boxetus, ipsas ad se- ctiones alias sui operis attinere. Nostrae autem consue- tudinis cum minime sit non modo in una, id quod sub- inde illi, atque adeo in sectione hac quoqueexcidit, sed ne in variis quidem suscepti operis partibus easdem observationes repetere, noli hic plurimas non infrequentis alioquin mali a nobis exspectare; sed si plures cupis, in iis quaeres epistolis, quas alias, ad vulnera praesertim spectantes, mittemus, aut in plerisque etiam earum, quas antea misimus, et praeter ceteras in postrema. Neque enim sine convulsivis agitationibus vera esse potest epi- lepsia, quamvis illae possint, ut saepius videmus, sine hac. Cujus discriminis causam, cum illae a cerebro sunt, certam quidem et exploratam ab eo requires, qui scire se credat, qua in cerebri parte, qui motus fiant, senti- mus , aut cum ullo modo cogitamus. Ego, qui nihil nisi conjecturas dare possim, historias malo quam conjectu- ras proferre, quae si rem debeant quoquo modo definire, hic quidem prorsus commentitiae sint, oportet; si veri- similitudinem sequi, nimis generatim universeque excogi- tatae. His tamen potius quam illis utor, quandocunque uti necesse est, quippe quae longe minus esse videntur erroribus obnoxiae, multoque paucioribus tum verbis egent tum postulatis , imo his adeo facilibus atque perspicuis, ut ponantur saepius, quam exprimantur: velut si dicam, irritationem, quae convulsiones facit, si ejusmodi sit, ut aut vi aut modo aut loco aut i-atione alia aliqua inter- cipere , aut omnino pervertere simul possit ad tempus ali- quod eos motus, qui ad sentiendum cogitandumve in cerebro fiunt, tunc non convulsiones modo, sed epile- psiam ipsam esse facturam. Sed ad histoidas V vesaevae primum, tum deinde et nostras veniamus. 1) Coufer. obs. 7. cum 22. §. 1., obs, 13. cum 33., obs. 19. §. 2. cum §• 4.