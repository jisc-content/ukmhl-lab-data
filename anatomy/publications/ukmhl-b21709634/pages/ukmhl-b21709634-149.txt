Epist. anat. medica IV. art. 4, 5. 83 erat, ex alvo faeces prodibant , nullus edebatur motus. Itaque intra horulam mortuus est. Paulo post mortem facies pallescit; tamen post horas viginti quatuor livor aliquis tum pone aures, tum nonnul- lis aliis corporis locis adhuc apparebat. Dum e cranio cerebrum eximebatur, mediocri serum copia exibat. Y asa cerebri sanguifera non valde turgida, ad nonnullorum au- tem latus erat concretio seri gelatinosa. Meninx tenuis facile separabatur. Cerebrum universum valde flaccidum et colore quasi diluto, in lateralibus ventriculis serum ha- bebat copia vix notatu digna, sapore autem salso. Tho- race .aperto, pulmones conspecti sunt quasi atramento tincti, a pleura tamen soluti. In pericardio cum justa aquae copia cor flaccidum nihilque in hujus ventriculis an- notatione dignum. Prope ipsum arteria magna nonnullas osseas exiguas habebat squamas. 5. Ventrem non inspexit Valsalva, credo quia il- lam stomachi, ut aeger vocabat, affectionem censuerit ad cordis flacciditatem pertinuisse, cum stomachi nomine in pluribus nostrarum civitatum imam anteriorem thoracis regionem aegri soleant, ignari anatomes, designare. Ejus- modi cor sanguinem celerius praesertim, ut in ambula- tione, affluentem videtur non multum sane promovere po- tuisse; ad eandemque cordis infirmitatem attinuit fortasse ater ille pulmonum color. Utut est, apoplexia, quae ho- minem sustulit tam brevi spatio, quippe flaccido et corde et cerebro minus resistere valentem, oriri potuit ab sero illo , pauco quidem, sed salso, nimirum vellicante menin- gem tenuem, qua etiam ventriculi convestiuntur, ut pro- pterea insultus initium fuerit epileptici instar, qui mox in apoplecticum degeneraverit. Non est enim inconveniens, unum eundemque humorem modo apoplexiam, modo epile- psiam inducere, quando quotidie observatur, epilepticorum plerosque a superveniente apoplexia e medio tolli, ut vere scribit Myrtianus *), ubi non modo convulsivos motus omnes a stimulata facultate dependere, sed et illud docet, Hippocratem impossibile esse existimavisse, cerebrum non convelli, dum ab illa materia acri irritatur: et sane in eo, quem enarrat, vetustissimi scriptoris loco diserte scriptum est: Apoplexiam Jieri, si quidem cerebrum rodatur; inde 3) Aiioot. in 1. Hippocr. dc glaud. vers. 10X