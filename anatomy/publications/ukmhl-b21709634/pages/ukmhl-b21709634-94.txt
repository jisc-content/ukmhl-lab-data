Liber I. De morbis capitis. 28 etiam motibus in facie et manibus per intervalla tentari. Denique cum annum ageret quinquagesimum quintum, et regionem duos jam menses incoleret montosam austro- que saepius perflatam, cujus alias regionis coelum valde sibi adversum expertus fuerat, accessissent autem animi solicitudines et curae, et hiemale solstitium a. 1714. appro- pinquaret, in affectum incidit vertiginosum, a quo tametsi liberatus est, non mediocrem tamen moestitiam et ad somnum proclivitatem ostendebat. Intra vicesimum circi- ter diem rediit affectus vertiginosus, vomitumque secum adduxit. Brevi spatio uterque primum, deinde etiam ve- hemens , qui iis successerat, dolor capitis sedatus est. Verum postridie eadem, qua vertigines ingruerant hora, omni propemodum amissa sentiendi et movendi facultate, in sinistra parte corporis, quasi somno profundo sopitus jacet. Naturalis tamen est respiratio, pulsus autem frequens, magnus, vehemens; et quamquam sinistri artus incassum irritantur, iisdem tamen irritamentis ad plantam pedis dex- teri et iis, quae solent, ad nares adhibitis, leviter excita- tur, ut quaedam nutibus, nonnulla etiam verbis opportune significet. Habent autem haec irritamenta feliciorem suc- cessum praesertim post sanguinis missiones, praecipue vero sexto ab apoplexia die, cum secta esset, imperante Vaxsalva, vena jugularis dextera; horis circiter post qua- tuor, expergefacti interni sensus et loquela ad horam unam eoque amplius restituta est. Eademque excitatio, sed ma- nifestior et longius protracta, eadem quasi hora habita est nocte insequenti. Verum excitatio haec novissima fuit: inde enim aeger sensim declinans et convulsivis motibus per intervalla correptus dextera in parte, praesertim in pede ac manu et in tota praeterea facie imprimisque ad oculos in ipsoque etiam fortasse corde (nam pulsus saepe eodem tempore omnino deficiebat), his tandem circa iniÂ« tium diei decimi redeuntibus, vivere desiit. In ventre et thorace inventa sunt omnia secundum naturam constituta. Cerebrum vero flaccidius fuit, et in sinistro quidem ventriculo non multum seri, at in dextero uncias duas habuit et hoc amplius sanguinis coagulati. Laceratus autem hic erat plexus choroides, et ventriculi parietes in ipso latere externo posteriora versus ad pro- fundi ulceris similitudinem erant corrosi.