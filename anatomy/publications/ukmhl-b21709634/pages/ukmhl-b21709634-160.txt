94 Liber I. Dc morbit capiti*. geant majora et compressionem adaugeant. Secundum haec, nunc simul omnia convenientia, ut in hoc juvene, cujus subrigida et contracta brachia convulsionem quoque subindicarunt, alias non omnia, ut in viro, de quo statini verba faciam, in quo nullae sunt animadversae convulsio- nis notae, causas poteris gravioris aut non ita gravis apoplexiae, et celerioris aut tardioris mortis conjicere. 19. Stabularius, prope annos sexaginta natus, procerus et obesus, quippe multum et comedere et po- tare solitus, ter antea in Patavinum illatus fuerat noso- comium, semel ob febres, nec graves tamen et breves, ite- rum ob apoplexiam, qua depulsa discesserat, tertium, id- que proxima aestate, ob thoracis inflammationem, quo tempore incontinentiae urinae signa fuerant non obscura. Quartum denique illatus est ob secundam apoplexiam, sed eam mora et incuria facile insanabilem factam. Nam de- cembri jam medio, tempestate frigidissima eo anno, 1725, cum pridie non esset animadversus, postridie demum sub noctem in stabuli angulo apoplecticus inventus est, nudus in ea jacens lodice, qua nudius tertius se involverat. Dex- tero brachio magis erat resoluto, caput attollebat et co- nabatur si loqui posset. Servare tamen non potuerunt: nam sive a mora aqua acrior facta, sive mavis nova effu- sione aucta graviorem alterum insultum attulerit, sive sensim magis atque magis urgendo confecerit, decima ex quo sic inventus fuerat hora, intempesta nocte, vivendi finem fecit. Mortui corpus diligentissime, studiosorum quoque gratia adolescentum, per aliquot dies a nobis perlustra- tum, haec habuit adnotanda. Ventre patefacto, vesica urinaria statim, omentum vero non nisi quaesitum, se ostendit; totum enim inter ventriculum et huic subjectum colon intestinum latebat. Ventriculus valde contractus, mirum in ejusmodi homine vel post novissimam illam ine- diam , et sanus, nisi quod exterius in medio faciei poste- rioris tuberculum erat subrotundum, ventriculo tamen concolor, quod sectum, ex eadem fieri substantia visum est, ex qua pleraeque fibrae ventriculi. Tunc ad vesicam, quae, tenuibus intestinis sursum compulsis, ferme ad um- bilicum usque se extendebat, oculos manusque converten- tes , totam pinguedine opertam, lotio autem distentam,