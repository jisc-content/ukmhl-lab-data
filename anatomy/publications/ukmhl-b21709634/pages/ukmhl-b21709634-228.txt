162 Liber I. De morbis capitis. VII. iterationes: siquidem observatio XXXV. non alia est ac XXIII., nec XXXIV. alia ac XXIX. Atque utinam in superioribus tribus sectionibus eadem non obvia esset in- curia. Certe in I. facile animadverti potuisset, observatio- nem XXXII. non differre a XVI., nec XXXIV. a XIX , nec LXI1I. a XXXV., nec LXXXV. a XUV., nec CIII. a XCV. Neque in II. sectione obs. XXVIII. a XXIV., aut XXII. ab ea, quae in additamentis est 11. Neque in III. sectione obs. XXIII. a XX., aut XXXVIII. a XL1V. Quod si haec nobis occurrerunt aliud agentibus, credibile est, plura deprehensuros esse, qui diligenter quaerant. Sed haec et cetera ejuscemodi viderint, qui eos libros tertium vulgabunt. Nos, ut ad propositum revertamur, vigiliarum exempla cum aliis morbis relaturi, jam ad istam VII., quam insequi diximus, sectionem transimus. Ea est de phreni- tide, paraphrenitide et delirio. Historias autem, quae huc attineant, praecipue has quatuor in Valsalvae scriptis invenimus. 2. Adolescens annos circiter viginti natus, in Bo- noniensi S. Mariae de Morte nosocomio decumbebat. Len- ta erat febris cum siti quidem, sed urina et pulsibus qua- dantenus sanorum similibus, ut levis videretur morbus. At circa octavum diem delirium ingens accessit, quod septem dies perduravit. Hoc cessante aeger tamen quasi amens jacebat, nisi quod nonnunquam paulisper sapere videbatur. Tandem moritur. Cadaver exterius ad lividum aliquantum vergebat, praesertim sub manuum unguibus, et musculosa etiam caro ad subfuscum potius quam ad nativum rubicundum colo- rem. Sanguis quoque nigricans erat et crassior; fluidus tamen. In ventre et thorace sana omnia; nisi quod aquae in pericardio vestigium nullum. Cranio sublato, gelatinosa quaedam concretio animadversa est, quae vasa sanguifera, per tenuem meningem reptantia, a lateribus comitabatur. Ea meninge ad basin cerebri lacerata, copia aquae exivit colore et crassitie vaccinum serum referentis. Ceterum totum cerebrum erat sanum. 3. Malignam, ut vocant, hanc febrem, delirium au- tem, quod ad ipsam accessit, phrenitidem fuisse, manife- stum est. Sed cur in meningibus nulla inflammatio? nulla vasorum distentio? Num hanc credes, cum phrenitis in