24 Liber I. De morbis capitis. vi morbo correptos. Deinde hoc adde, non omnes circa nostri initium seculi repentinas mortes ab apoplexia fuisse, sed plures etiam a syncope, quasdam a suffocatione. No- vissime (Id quod pariter per dissectiones animadversum, re- creavit populi animos ab incognita, quae lateret in aere, communi quadam causa tantam subitarum mortium fre- quentiam facile repetentis) novissime, inquam, hoc ajo : qui apoplexia vel eodem mense atque adeo die plures in- terierunt, non omnes eandem in cerebro noxam, sed alios longe aliam et ab alia causa profectam, nec semper re- centi, sed antiqua interdum ostendisse; quod et prae- gressa incommoda significaverant. 5. Etsi enim apoplexiae cujusque causa illa proxima et quae morbum continet, una esse videtur, id est intimo- rum, qui in cerebro fiunt, motuum, cum videlicet move- mus , sentimus, cogitamus, subita imminutio, tanta inter- dum, ut proxime ad cessationem accedat, aut in cessatio- nem continuo transeat; eam tamen imminutionem multae sunt et variae, quae inducant, causae, harumque ipsarum aliae sensus omnino fugiunt, aliae sub hos cadunt. Qua- rum illas, ubi res nonnunquam coegerit, ibi conjicere, quoad ejus licebit, conabimur. De his autem, quae mani- festae occurrere nobis intra cranium solent, dabimus ope- ram , ut dilucide ac partite scribamus. 6. Hae plerumque aut in sanguine aut in sero consi- stunt, nonnunquam et in aliis. Sed nos rariores causas in novissimum rejicientes locum, frequentiores illas duas pri- mum persequemur. Eae, quippe saepius animadversae, celebrem illam apoplexiae divisionem pepererunt in sangui- neam et serosam, quam qui divisionem improbarunt, id eo fecisse partim credo, quod tunc continentem causam ma- gis quam efficientes, et ab his profectam in praedicendo medendoque utilitatem spectarent; partim quod seri effu- sionem pro effectu haberent, non pro causa, qua de re alibi ') et vidi, et videbo ; partim etiam quod, ut cetera majorum dogmata, ita hoc quoque abjicere studerent, olim adeo inculcatum, ut vulgo vix aliunde, quam a sero cras- siore, ventriculos cerebri impediente, esse apoplexia vide- retur. Sed nimirum saepe veteris doctrinae fastidio ultra aequum homines progressi sunt. 1) Epist. I. n. 3. et epist. IV. pa9sim.