XVII Morgagno, an Vat.lisnerii scholam regendam susceptu- rus esset? Quaerentibus cum ob eas, quas diximus, cau- sas non gravate annuisset, a senatu Veneto iisdem ho- nestissimis conditionibus, quibus docebat Valuisnerius, sub finem anni muccxi. ad tradendam theoricam medici- nam est vocatus. Itaque non toto triennio in patria ex- acto, Patavium concessit. Ipse eo die (is fuit xvi. cal. apriles a. mdccxii.), quo primum suggestum conscendit, in magna doctissimorum hominum frequentia Latinam habuit orationem, qua formam expressit, seu potius adumbravit, quarundam medicarum institutionum, quas animo conce- perat. Sicuti enim Cicero et Quintii.ianus oratorem omni ex parte perfectum instituunt, sic Morgagnus talem in- formare medicum volebat, cui nihil deesset, omnesque, ut ajunt, numeros haberet. Itaque tripartita oratione proposuit, quae partes esse debeant illius, qui ad perfe- ctam medicinae laudem adspirat, antequam medico prae- ceptori tradatur, postquam erit traditus, et ex quo eidem aegrotantes tradentur. Non hic Morgagno communia et contrita praecepta exponere erat in animo, sed ea per- sequi, quae ipse per se divino, quo erat ingenio praedi- tus, et inusitato quodam mentis acumine viderat, atque didicerat, ut non satis dolere possimus, opus, cujus ad- umbrata lineamenta perspicimus, non fuisse ab eodem perfectum. Sed hoc illi ignoscatur volo propter infinitas, quibus omni tempore, sed hoc praesertim, distentus est, occupationes. Etenim ei multum erat et laboris et tem- poris in erudiendis medicinae studiosis, quod ea ratione praestabat, ut docte, erudite, ordinate, distincte, Lati- ne, atque etiam ornate omnia explicaret. Petierat ab eo Lancisius, quocum magnam contraxerat amicitiam, ut di- ligenter describeret, quaenam in triginta octo anatomicis tabulis Bartholomaei EustaChii per hos dies repertis agnosceret, quae propria et peculiaria inventa ejusdem Eustachii dici deberent, fuerint licet ab aliis post ipsum prodita. Qua quidem in re sic amici postulationi brevi octo dierum spatio satisfecit, ut laudem ab eo reporta- verit hominis in anatomes historia omnium peritissimi. Sed praesertim petentibus non solum, sed etiam flagitan- tibus amicis, qui hoc magni interesse dicebant, ad decus ejus, in quo docebat, gymnasii, studium et curam contu- lit, ut defenderet Adversaria sua anatomica contra animad-