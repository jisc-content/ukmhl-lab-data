XXIV ostendat; altera est de Vitruvii loco, ex quo in dubium verti potest, utrum scriptor hic Augusti aevo vixerit; tertia demum emendat et explicat alium ejusdem scripto- ris locum ad rem medicam spectantem. Sed quam anti- quitatis amator fuerit Morgagnus, et quam diligenter ha- buerit cognitam, ex iis praesertim intelligi potest episto- lis , quas Aemilianas inscripsit. Exposuit in iis plurima scitu dignissima de fluminibus Aemiliae, atque inprimis de iis, quae propter Ravennam fluunt; sicque persecutus est monumenta nonnullarum urbium atque oppidorum, quae ab his fluminibus alluuntur, ut ea qui legat non multum desideret historiam contextam illorum loco- rum. Sed maxime ea in veritatis lucem protulit, quae Forum Livii patriam ejus illustrant, notans unde et quo tempore orta, qui fuerit ejus status et dignitas, pluribus verbis ostendens, quanto credibilius sit, Gaurum poetam,'- cujus de vita multa in apertum profert, suum civem fuis- se, et haud pauca recensens de Flavio Buondo, de Hie- ronymo Mercuriali, de Jacobo a Turre aliisque viris illustribus Foroliviensibus. Neque sejungere debemus ab operibus, quae Morgagnus mansuetioribus musis scripsit, vitas Dominici Guglielminii et Antonii Mariae Valsal- vae, quibus non modo laudem diligentis elegantisque scri- ptoris reportavit, sed etiam -hominis benevolentissimi. Quos enim vivos omni officio ac potius pietate coluerat, mortuos monumentis literarum ornare voluit. Sed prae- sertim lumen ingenii sui gratumque ac pium animum ostendit in iis, quae de Valsalva scripsit. Eo enim prae- ceptore, ut initio docuimus, usus fuerat. Itaque non so- lum fecit, ut ejus vita plenissima esset illarum rerum, quae ad illam declarandam pertinerent, sed etiam duode- viginti exaravit epistolas, quae mirabiliter ejusdem viri opera illustrant. Harum epistolarum undecim attingunt Tractatum de aure humana, reliquae Dissertationes. In iis vero sic omnia perscripta sunt de observationibus animadversionibusque habitis ab ipso Valsalva , Mor- gagno aliisque doctis viris, quibus aut exornantur, aut confirmantur, aut corriguntur res, quae in memoratis Valsalvae operibus continentur, ut nihil non appareat, et facile existimari possit, singulari studio atque intelli- gentia fuisse Morgagnum in omni re anatomica. In hoc quoque magnopere is laudandus est, quod non se tenuit,