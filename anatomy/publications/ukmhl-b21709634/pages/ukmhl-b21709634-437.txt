Epist. anat. medica XIII. art. 21, 22. 371 Seil nos in corneae inflammationibus subsistamus. Qua- rum causae quamvis saepe inspicientium oculis obviae sint; tamen accidit nonnunquam, ut pro effectibus accipian- tur. Cujus rei duo a me visa proponam exempla, alte- rum in nobili viro, alterum in molitore. Hoc ad me ad- ducto, ut, quid v itii in cornea ex gravi ophthalmia oriri inciperet, edocerem, in illius medio exiguam maculam animadverti circuli forma, albidam ad ambitum, in centro subnigram. Cum sciscitarer, quid causae dedisset inflam- mationi, ipse autem inchoatam diceret ex quo sibi molam malleo exasperanti quaedam in oculum resiliverant, quae tamen continuo eluisset; suspicatus quod erat, inlixam aliquam lapidis vel potius ferri particulam in cornea, ubi erat macula, restitisse, indeque ortam, quae male habe- ret, inflammationem, magnetem modicarum virium semel atque iterum propius admovi, et subnigrum illud, de quo antea dictum est, c macula jam nonnihil exstare conti- nuo intellexi, propterea quod in claudendo oculo superior palpebra asperi aliquid eo in loco percipere incipiebat. Sed sive illa ferreae scoriae figura esset, ut profundiorem partem haberet paulo latiorem, sive potius imbutae hu- moribus turgentesque corneae librae, quam inter initia remissurae fuissent, postea arctius complexae inlixam par- ticulam retinerent; non licuit eo quidem die extrahere, imo cessandum potius censui, ex quo homo ait, quoties magnes admoveretur, toties oculum quasi rapi magnetem versus non sine doloris incremento sentire. Igitur im- peratis, quae hactenus omissae fuerant, alvi subductione et sanguinis detractione, tum, quae dolorem mulceudo libras leniter laxarent, ocido adhibitis, non ita multo post simul cum lacrymis excidit scoria, qua elapsa, facillime omnia evanuere. I\'isi autem per se excidisset, magnetem rursus experiri in animo erat, lirmato per aptum aliquod instrumentum oculo, ne moleste adeo simul cum scoria attraheretur. 22. Vides, ut e magneticae attractionis, sicuti vo- cant, phaenomeno in speciem inutili apud eos quidem me- dicos, qui si naturae opera paulo attentius spectare te videant, odiosa percontatione continuo quaerunt, quid inde ad medicinam faciendam? vides, inquam, quae inde existere utilitas interdum possit et ad dignoscendam mor- bi causam et ad tollendam. Nihil enim dubii est, quin