38 Liber I. De morbis capitis. ninges irritasse, quas videlicet in hoc uno apoplectico con- tingebant : sicut autem dextera et sinistra meningum par- tes non ut fibrae cerebri decussantur, sed recta cum spi- nali medulla et nervis in suum quaeque latus descendunt, ita quod latus corporis irritatae meningum parti subjicieba- tur, convulsivis motibus agitatum esse; aut, si qua irrita- tionis propagatio fieret in oppositum quoque latus, hujus musculos, quippe resolutos, in motus cieri non potuisse. At si cogitare sic placeat, vide, unde meningum irritatio- nem repetas in apoplectico primo, in quo, si non tanti, at aliqui convulsivi motus fuerunt: simul aliquas ex his, quae sequuntur, historias attende, in quibus, etsi non deerat causa, quae meninges irritaret, nulli tamen convulsivi mo- tus a Vai.sat.va annotati sunt. Sed haec alias fortasse, diligentius indagare conabimur. 19. Arir annorum duodesexaginta, bonae a natura constitutionis, sed tabacci usui multum deditus, dum cal- ceamenta consuit, repente cadit. Nihil loquitur, nullam movet partem. Facies pallet, deinde instar icterici non- nihil flavescit, mox ad illum pallorem redit, nonnullae sa- livae guttulae ex ore defluunt. Intra horae quadrantem moritur. Ventre dissecto, sana omnia: in thorace quoque, licet pulmonum inferior pars ad diaphragma et dorsum al- ligaretur, ipsique ruberent, imo dexter ita sanguine turge- ret, ut e lacerato magna hujus copia erumperet. Sed in cranio multum sanguinis concreti sub meninge tenui in- ventum est super anteriorem, praesertim a dexteris, cerebri ambitum. In dextero quoque et sinistro ejusdem ventri- culo paululum sanguinis cum levi grumo conspectum est; plexus autem choroides, quamquam sanus erat, inflamma- tionem concepisse videri poterat. 20. Jam vero etiam circa medullae truncum, et in cerebellum effusi sanguinis observationes subjiciamus. Famulus annos natus circiter viginti duos, sagaci in- genio firmaque praeditus valetudine, in laboribus imperter- ritus , dum hieme summa et nive cadente domini quadri- gas velocissimo cursu sequitur, multo sudore totus madet: tamen, indusio non mutato, vespere ad sua regreditur munera. Postridie autem mane, cum e lecto exsiliret, a