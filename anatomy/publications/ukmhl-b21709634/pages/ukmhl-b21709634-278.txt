212 IAber I. De morbis capitis. morbo demersi sunt, neque postmodum in oleum calidum demissi; an veri, inquam, forte similius est, ut alii hy- drophobi aliter affecti et viventes et mortui conspiciuntur, ita non item omnibus aeque posse auxilium prodesse 1 Quo magis praeservationi opera danda est; quamquam non dubito, quin alia quoque ejus ratio in aliis servanda sit. Atque utinam in omnibus signum illud, quod primum a Salio annotatum fuisse dixi J), se offerret, neque in eo, quod inde videtur consequi, dubitationis quidquam super- esset; non adeo difficilis, ni partis conditio interdum ob- staret, esset praeservatio vel ab imminente jam morbo , si cum primulum dolores aut pruritus, ut aliquando etiam contigit, aliaeve mutationes in sanata carne oborirentur, confestim paulo plus de hac abscinderetur, quam olim fue- rat demorsum, aut alte eadem inureretur, aut saltem id fieret, quod e Gilberto Anglico, huc spectante, Fore- stus 1 2) retulit: Primum consilium est, ut non claudatur vulnus, et, si clausum fuerit, statim aperiatur, ut putredo et sanies effluat; quia solet latere venenum per multa tem- pora, etc. Sed de praeservatione aliquid rursus infra 3) attingetur. Nunc vero, ut id, quod paulo ante dixi, ma- gis pateat, hydrophobos alios aliter constitutos tum in morbo tum in dissectione inveniri, tertiam, quam polli- citus sum, historiam sic habe. 27. Senex annorum sexaginta, robustus ac nervo- sus , temperamento cholerico-sanguineo, a rabioso cane morsus fuerat in sinistro metacarpo ante menses tres. Cum vulnus esset ad cicatricem perductum, ne hoc quidem persanato, ullum senex hydrophobiae indicium praebebat, nisi vigesimo ante mortem die atrocibus minis gravibus* que verberibus a quodam exceptus, ex eo tempore coepis- set miro atque insolenti praeter rationem timore agitari, ut non modo, quidquid increparet, semper contremisceret, sed et, quicunque ignotus occurreret, proditorem continuo putaret et, si quo posset, aufugeret ac latebras quaereret. Ad haec luminis et aquae horror accesserat, cum in noso- comium importatus est, in quo biduum vixit. Ibi aquam z jussus bibere, tarde et coacti instar se contorquens, bi- 1) Supra, n. 21. 2) Lib. X. obs. medie. 27. 3) IX. 29.