192 Liber I. De morbis capitis. transeunt, ut videlicet hydropi superveniat gravis aliquis ca- pitis affectus; .... id pessimum esse multis de causis con- stat. Verum haec de affectu superveniente, non aeque de succedente accipienda sunt. Itaque non sine spe aliqua, mei insani curationem aggressus sum, tametsi ob ea, quae ante pertulerat, neque illam imitari licebat, quae est apud laudatum Borellum , ut balneo aquae dulcis aut venae- sectionibus uterer, praesertim cum oculi et facies hic non ruberent, nec arteriae valde essent concitatae; neque al- teram a Sydenhamio propositam, ut calidioribus auxiliis pugnarem, alvumque adstrictam servarem; biliosa enim, quamvis non ita crebro neque amplius cum torminibus dejiciebantur, quae nec obesse videbam, et secundum il- lum ipsum , quem supra memoravi, aphorismum profutura sperabam. Igitur pro venaescctione cucurbitulas sine ferro in artubus inferioribus defigi avellique jussi, et deraso ca- piti, quae sedare somnumque promovere dicuntur, imponi, et quae idem faciunt, interdum sub noctem dari, intra eum tamen modum, ut et virium et dejectionum, quas servandas esse statueram , rationem haberem. Per haec cum vigilias interrumpi, et nonnunquam mitescere deli- rium viderem, illud unum insequentibus diebus displicuit, alvum conquievisse. Aut enim hac via spes erat, posse tandem aliquando id prorsus ejici, quod morbum adeo diu- turnum ac multiformem servaverat; aut quando viae ce- terae incassum antea tentatae fuerant, reliquum erat, ut novam aliquam, excitato ulcere, pararem, si forte per hanc demum expelli posset, quod per ceteras non potuis- set, ut puta nescio quae vis maligna et virus quoddam; id enim, si Bvli.onio 1) credimus, declarat subita mutatio et transitus morbi in alium. Itaque cum ducta alvus non ul- tra unum diem flueret, posteaque non alia redderet, quam quae in sanis solet, urina autem non pauca et crassa nihil proficeret, viam illam novam in altero brachio aperui me- dicamento adurente imposito, qua via cito frequens humor ferri coepit, processitque aliquot dies, quibus aeger quie- tior fuit, ut surgere et per aedes ambulare sine sui aut al- terius noxa jam posset. Minus tamen resipuerat quam ipsi opus esset; nam quod diutius servandum ulcus fuerat, nullo pacto a chirurgo amplius attingi voluit. Cum pro- 1) Epidem. Lib. II. ad ver n. 1578.