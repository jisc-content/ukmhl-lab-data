200 Liber I. De morbis capitis. durum, friabile, in suo cortice flavum fuisse. Sed quam- quam etiam Geoefroyus ') magnam cerebri siccitatem de- scribit; tamen ista universa illa duntaxat e mihi cognitis observatio complectitur, quam, ut unam de cerebri duritie in Sepulchreto esse dixi, ita unam ex omnibus, quas le- gisse meminerim , animadverto, non inutiliter docere, il- lud tamen ipsum cerebrum circa ventriculos et basin mol- lius et huinidius fuisse. Neque enim in omnibus stultis omnes cerebri partes aequali duritie inveniri, imo nonnul- las interdum magis, quam deberent, esse molles, inter se collatae, quas tibi descripsimus, sectiones ostendunt. 18. Ceterum etsi minus verisimile est, casu factum esse, ut in iis stultis, quos laudati viri secuerunt, in iis- que omnibus, qui incisi a me sunt, ista esset cerebri duri- ties aut universi aut certe, ut a me semper compertum est, medullaris saltem ejus hemisphaeriorum substantiae; tamen ut rem minime negligendam sic non tanti demum faciendam arbitror, ut ex ea duntaxat, stultitiae causam speciosis, quae minime deessent, explicationibus repeta- mus, primum videlicet inquirentes,an eam duritiem efficiat siccitas, id est minor copia humoris, intime substantiam illam irrigantis, an austerus aliquis et adstringens succus; deinde vero utrum, quacunque ex causa inducta, ista duri- ties sapientiae obsit, vias quasdam tenuissimas arctando, an fibras ita contendendo , ut ad leviorem quemque motum multo magis, quam aequum sit, contremiscant, an minus flexiles efficiendo, ut non nisi ad certos quosdam motus et tum semper ad eundem modum agitentur: in quos aliosque ejusdemmodi inextricabiles disputationum quasi laqueos ne me induerem, ideo quaecunque alia potius quam conjecturas ad propositas historias annotavi. Atque ut intelligas, cur eam duritiem tanti non faciam, scias velim, in quibusdam pariter, qui minime stulti erant, cerebrum me non minus durum invenisse. Sic in mortuo ex thora- cis inflammatione. Sic in altero, qui ex femoris fractura obierat. Sic in quodam grandi natu, quem ipsa aetas ma- gis ferme quam morbus ad mortem sensim perduxerat. Sed quoniam anatomicus eximius Hallerus 1 2) cerebra se- num, vel cultro judice, duriora esse, indeque mentis et me- 1) Loc. cit. 2) Ad praelect. Boerh. ยง. 475. not. g.