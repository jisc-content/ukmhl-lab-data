58 Liber I. De morbis capitis. 1) N. 25. Ex his autem omnibus, quae dicta sunt, vides, quae sint ejusmodi tempestatibus iis vitanda, quibus id periculi in universum impendet. Quibus vero speciatim in cerebro, his alia cavenda sunt insuper, illudque etiam, ne animum intendant, praesertim cubantes, quo videlicet corporis situ quanto facilior est sanguinis ad caput ascensus, tanto dif- ficilior est descensus. Sic doctum virum Bononiae novi, qui si quando animum mane, antequanj surgeret, in rerum abstrusarum meditationibus, ut literati solent, defigeret, ei moX dum surgeret, guttae aliquot sanguinis e naribus effluebant. Cave enim argumentis eorum, qui docent: ,,vim gravitatis ratione reliquarum potentiarum, motum sanguinis generantium, esse nullamcave, inquam, tan- tum tribuas, ut obliviscaris non utilitatis solum, quam so- lertes medici ad avertendum in certis morbis aut in certis ad morbos dispositionibus nimium sanguinis ad caput afflu- xum, experiuntur ab ejus erecto situ, verum etiam quod nemo non novit, quam celeriter in demisso capite facies rubeat et incalescat. Sed de bis in praesentia quidem satis. 14. Senex qui a longo jam tempore propter magnum ulcus alterius cruris sedebat mendicans ad januam aedis S. Antonii, multum, ut ejusmodi hominum plerosque hic fa- cere audio, edere solitus, nihil autem ob eam causam, quae dicta est, aut parum moveri, apoplexia prehensus est, quae mentis et linguae et sinistri corporis lateris usum abstulit, sicque intra triduum aut quatriduum interfecit. Cadaver reliquum ob gravem odorem et foede colo- rata ex viridi fuscoque intestina ad anatomicas exercita- tiones, quas martio mense a. 1741. in nosocomio habebam, minimum idoneum, humari jussi; caput duntaxat ser- vari. Hoc ibi in frequentia doctorum virorum et studio- sorum adulescentum ad apoplexiae illius scrutandam causam cum esset aperiendum, forte animadverti in anterioribus finibus musculi temporalis sinistri levem contusionem: de qua cum quaererem et tunc factam esse intelligerem, cum homo, apoplexia ingruente, ex sella ceciderat sua; non dubitavi quin continuo praedicerem, si istius apople- xiae causa sub oculos caderet nec in sero consisteret, fa- cile futurum esse, ut secundum conjecturam quandam meam (in proxima superiore epistola â€˜) indicatam) in oppo-