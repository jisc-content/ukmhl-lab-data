Liber I. De morbis capitis. 374 maxime mordent. Illa tamen nec minima nec dura nec noctu nec mordendo, sed tantum relicta ala nocuerat, quae ulcus ita, ut dixi, omnino referebat; nam me quo- que tunc peradolescentem spectasse, et ulcus credidisse praeclare memini. Sed fac etiam ulcus fuisse; ala illa tamen amota, statini, ut ablata causa, omnia remiserunt. Tanti ergo interest primas morborum causas et occasio- nes nihil negligendo solicite et diligenter inquirere. 24. Nunc quando de corneae morbis ita verba facere instituimus, ut, quae inspectione quidem, sed nulla ad- jecta dissectione animadvertere interdum licuit, propo- suerimus; missa faciemus, quae de albis quibusdam, quae in ipsius ambitu esse videntur, opacitatibus-non sine scal- pelli ope deprehendimus: si enim volueris, ea poteris ali- bi J) legere, quod vellem a Mau charto esse factum, ubi -), quemadmodum ostendit, non exigui hanc esse ob- servationem momenti in punctionibus aut incisionibus pro- pe ea loca instituendis, ita miratur, ejusmodi opacitates earumque naturam fuisse praelervisas. Hic igitur iis omis- sis potius annotabo, non raro vigente Ophthalmia acci- disse, ut medici chirurgique mihi ostenderint modo in cornea albugines, modo trans corneam quasi pus aut pu- riformem materiam, ut ipsis mihique a primo sane vide- batur. Verum non semel animadverti, eam rerum spe- ciem in quibusdam nihil aliud fuisse, nisi exteriora cor- neae ulcuscula, quae, si e regione inspiceres, ea, quae di- xi, omnino mentirentur; sed ubi ad latus recederes, et ex obliquo inspectares, statim sua excavatione se proderent. Facile enim in acribus adnatae membranae inflammatio- nibus cornea exulceratur; ut nihil aeque metuerim in con- tumacissima, quae me adolescentulum sub hujus initium seculi Bononiae prehenderat, ophthalmia cum acri sub- inde dolore conjuncta, ut saepius capere somnum non possem, nisi palpebris imposita pulpa tepida pomorum dulcium. Multa commendata sunt, multa adhibui, frustra omnia. Unum inconsulto respui, quod pluribus postea vidi plurimum profuisse, viroque praesertim Bononiensi, qui sic abacta dexteri oculi inflammatione, cum mox si- 1) Epist. anat. XVI. n. 28. 2) Dissert. de maculis corneae ยง. 9.