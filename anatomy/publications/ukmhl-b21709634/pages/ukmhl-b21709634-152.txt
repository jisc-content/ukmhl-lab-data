86 Liber I. De morbis capitis. gnitate non valde convenire videntur vires illae, quae in femina jam morti proxima describuntur. Attamen si omnia, ut par est, perpendamus, erant alia, quae aegrae medicum, quicunque is fuerit, admonerent, ne remissio- ni isti fideret, imo contra ut morbum tanto magis suspe- ctum haberet. Melior facta erat mulier. Sed quid erat illa solito major sitis? quid in facie, semper nobis atten- denda , aliquid cadaverosi ? quid denique et quibus prae- cedentibus faustis indiciis, ex aegrae corpore nuper exie- rat , ut tanta ista mutatio non praeter rationem videre- tur? Nimirum prava illa materia, quae antea hic illic ir- ritando turbas dederat, unam in sedem corporis, eam- que praestantissimam, cogebatur, cerebrum. Non illa fuerat per corticem peruvianum, qui necdum ea tempe- state adversus ejusmodi febres in usu erat, opportune cor- recta aut sufflaminata: cujus vi corticis quosdam quasi apoplecticos e maligna febre insultus, ea per circuitus redeunte , procul dubio, ut in aliis , qui inde perierunt, redituros , nos feliciter ante occupavisse meminimus cum in nobilissimo comite M. Antonio 'Frento, tum in S. R. E. cardinali eminentissimo Jo. Francisco Barbadico episcopo Patavino. Sed haec alias '). Nunc, quoniam materia, quae irritando et convellendo propositae mulieris cere- brum, mortem attulit, dubitare potes, an pauca fuerit, quando non solum in ventriculis seri paululum, sed prae- ter gelatinosam circa meningcm tenuem concretionem, crassius quoque serum conspectum est, quod, dum a spi- nali medulla amputabatur cerebrum, emanavit fortasse e proximo ventriculo quarto; nec prorsus absimili dubita- tione caret historia altera jureconsulti, quae supra2) tibi exposita est. Accipe tandem historiam quintam Vai.sal- VA.E et mihi communem civis illius Bononiensis, de quo ob auditus gravitatem hujusque causam mentio facta est in epistola anatomica VII. 3). 11. Vir erat annorum circiter septuaginta, facie pallida, auditu gravi, vertigini interdum et virium lan- guori obnoxius, tremulus praeterea, id quod inde acci- disse putabant, quod multos jam annos tractare consue- 1) Epist. XLIX. n. 30, 31. 2) N. 4. 3) N. 6.