\L V 1 T A JO. BAPT. AIORGAGNI. Joannes Baptista Morgagnus nobilis Foroliviensis. Is natus est Foro Livii V. cai. martias anno mdcuxxxii. patre Fabricio, matre Maria Torniellia. Septimum aetatis an- num nondum absolverat, cum ei pater decessit: quo fa- ctum est, ut matris curae concreditus, quae ei omnia, quippe unico, cupiebat, primos illos aetatis annos ita transegerit, ut et moribus, quod debebatur, et studiis tribueret. Per haec tempora magnum adiit vitae pericu- lum. Nani cum in canalem lapsus longis fornicibus ma- gna ex parte obtectum aquisque redundantem a profluente sub fornicem raperetur, et jam mergi deberet, cujusdani hominis auxilio sublatus tantum evasit periculi. Forte fortuna venerat ad eum locum homo ille; cumque jam puerum praetergressus fuisset, non illum cadentem vidit, tantum, nescio quid, strepitus audivit, sed non propterea advertit oculos, progressusque paululum viae, sibi visus est audire intime monentem, ut retro respiceret. Respe- xit, accurrit, et in canalem se projecit, ut opem pereunti ferret. Jam a prima aetate magnam de se exspectationem movit linguas addiscendo omnemque illam eruditionem, quae ad humanitatem pertinere videtur; illudque conse- cutus est, ut, quas ligata solutaque oratione in medium proferret, lucubrationes omnibus probarentur. Quod ei contigit etiam dum scientiarum stadium percurrit, et in iis experimentum publice praebuit. Qua in re accidit, ut, cum Jesuita quidam argumentum proposuisset, simulque distichon, nescio quod, adolescentis laudes complectens recitasset, Morgagni s mira quadam ingenii alacritate di- sticho primum, mox argumento responderit. Libuit illi