396 Liber I. De morbis capitis. rei tempore interjecto, adhuc animadvertisse. Verumta- men ad hujusmodi suspectas injectiones aut ad incisio- nem a Fabricio ') minime probatam, ne quis nisi quam rarissimis in casibus cogatur descendere, cum alia atque alia a chirurgis proposita erunt antea in usum trahenda, tum praesertim, ne illapsa instrumentis immissis ulterius urgeantur, sed facilius apprehensa eximantur, plurimum proderit ea facili ratione, qua laudatus Fabricius solebat, meatum, quoad ejus fieri potest, dirigere, ac dilatare, sic autem directum ac dilatatum solis luce admissa maxi- me collustrare, huc simul translata a naribus Julii Cae- saris Arantii 1 2) consuetudine, qui, cum solis aestus, coelo praesertim calidiore, aegrotanti, medico, ministris mole- stiam adferat; idcirco in lignea fenestra clausa artef actum foramen ei muneri obeundo aptissimum excogitavit, ut per id sese insinuans solis radius ad patientis internas nares recta perveniat. Sed quoniam sol non semper apparet; ex usu quoque, si meliora desint, esse poterit candelae lumen noctu vel, si interdiu, obscuro in loco per am- pullam crystallinam aquae plenam sic trajectum, ut plu- rimi ejus radii in meatum incidant auditorium. Igitur alterutra harum rationum, quae et ad alios illustrandos recessus, ut oris et faucium, sunt interdum, noctu prae- sertim, commodissimae, illuminato a chirurgi latere al- tero saltem pariete ejus meatus; sic enim et oppositus reflexo lumine collustrabitur, illapsa melius percipi, cer- tius apprehendi, et felicius extrorsum duci, non temere introrsum compelli poterunt. 14. De duabus reliquis observationibus pauca admo- nere satis est. In sexta proponitur causa, cur a nativi- tate plures sensu auditus priventur quam ullo alio, e nervorum origine, ut dicitur, detecta. Sed etsi Bauhixo, ex quo ista describuntur, daremus id, quod minime dan- dum est, mollem auditorii nervi portionem per Varolii pontem sive per annularem protuberandam e cerebello pronasei; non inde tamen sequeretur, illam, etiamsi non longum iter conficiat, facile mucosis excrementis oppleri. Quod autem continuo addit Bauhinus, hinc etiam fieri, quod semper a nativitate ambae aures afficiantur, ut Cas- 1) Loco indicato. 2) L. tle tumor, praeter nat. c. 21.