Liber I. De morbis capitis. 1) Lib. I. sect. 11. obs. 8. et scqq. 6 litus fuerat, causam facile fuisse in hepate, vitiosam bilem secernente, cujus copia in cysti collecta, quotiescunque af- fatim effunderetur in duodenum intestinum, huic et vici- niae eos dolores moveret, qui, intestinorum tunicae con- tractionem plus minusve invertendo, vomitum saepe, ilia- cam autem passionem afferrent aliquando. Cum autem novissime dolor et vomitus tanto importunius suppressus est, quanto utilior fuisset vomitus mali causis, a nupera ebrietate auctis, e corpore ejiciendis; harum pars caput, quippe suis doloribus infirmatum, facile invasit. Quae cum fortasse per calorem difflari nonnihil posset, temere per inunctionem coercita, extra cranium quidem gelatinae forma in proxima membrana haerens , hanc vehementer distendit, intra cranium autem in eas, quae dictae sunt, sedes irrumpendo tenuemque meningem, qua cerebrum et ventriculos convestit, irritando, illos acerbissimos do- lores primum, tum delirium, motus convulsivos, apople- xiam denique attulit. Quodsi forte malis illud serum non pro causa, sed pro causae effectu habere, ut in superiore explicatione indicatum est, non adversabor. 6. His duabus tertiam placet historiam addere, quae licet non hominis sed ovis sit, non indigna est, quae scri- batur, praesertim cum aliae satis similes, si doloris in- dicia memorarentur, historiae ovium aliarumque pecudum in Boneti Sepulchreto ') legantur. Ea ovis ceterarum sui gregis consortium fugiebat, se per intervalla quotidie saepe circumvolvebat, nec sibi caput tangi ferebat, sed ejusmodi tactus impatiens omni conatu se subducebat. Quae cum forte animadvertisset Vaesalva, unde is tantus oriretur capitis dolor, noscendi cupidus emtam dis- secuit , nec morbidi quidquam alibi quam in cerebro de- prehendit. Nam primum cum hoc e cranio eximeret, pau- xillum aquae acidulae excidit ex ea parte, qua processus mamillares ad os ethmoides accedebant, major autem aquae copia, cum a glandula pituitaria avelleretur. Deinde cerebrum persecando, cum ad ventriculos laterales ven- tum est, folliculus in his apparuit, aquam plurimam conti- nens , e membrana factus, quae tenuis meningis produ- ctio esse videbatur, nisi quod in illa exstabant minima