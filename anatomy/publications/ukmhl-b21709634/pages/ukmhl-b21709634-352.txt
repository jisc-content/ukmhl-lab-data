Liber I. De morbis capitis. 286 Thorax reclusus non est. Dum cerebrum c cranio eximitur, serum, quod inter crassam et tenuem menin^em continebatur, emanat. In ventriculo sinistro plexus cho- roidea habebat corpus phaseoli magnitudine ex variis constans hydatidibus, sub eodemque ventriculo sinus erat, cujus parietes substantia cerebri faciebat flava ac flaccida, quae corrupta videbatur. 7. Senex hic tertius, quippe ceteris aetate provectior ac praeterea, quod ventriculi ipsa amplitudo confirmabat, edacior, non hemiplexia tantum, ut illi, correptus fuerat, sed et renum passionibus atque apoplexia, quas ceteroquin Hippocrates ') inter senum morbos connumeravit, ad haec desipientia denique et motibus convulsivis in sinistra corporis parte a sero, ut opinor, salso, quod, ut inter meninges erat, sic utrinque irritando dexteram quoque convulsisset, nisi haec antea resoluta esset. Resolutionis autem causam hic etiam vides sub laterali ventriculo, hoc est sub corpore striato ejusve vicinia. Quod vero viciniam quoque comprehendimus, tum observationes alias propo- sitae tum illa etiam facit, qua Christianus Vaterus -j post alterius brachii paralysin ossiculum vel concretum gypseum durissimum in opposito nervorum thalamo de- prehendit. 8. Eandem autem illam , quam hoc in sene ultimo loco descripsi, cerebri laesionem, ut diuturnae hemiplexiae, sic antiquae etiam apoplexiae causam fuisse non dubito, eorum memor, quae secundum Brunneri observationem et judicium ad te alias 3) scripsi. Nimirum quem Yal- salva sinum appellavit, cujus parietes corrupta faceret substantia cerebri, mediocrem oliin cavernam repente productam fuisse censeo ea ratione, qua alia ad te epi- stola 4) declaravi, quae arte deinde, et praesertim natura adjuvante, se contraxerit in sinus modum. Sic eodem spectasse minorem illam cavernam credidi, semisiccato muco plenam, quam cum longe ampliore sanguine refer- ta in apoplectica muliere descripsi s). Nec multum for- tasse a recto aberrarem, si ejusdem pene fuisse generis 1) Scct. III. aph. 31. 2) Epii. nat. cur. Dec. III. a. 9. ct 10. obs. 165. 3) Epist. II. n. 16. 4) Epist. 111. n. 3, 8, 9. 5. ibid. n. 6.