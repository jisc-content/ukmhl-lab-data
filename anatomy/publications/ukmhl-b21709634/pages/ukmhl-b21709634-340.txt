274 Liber I. De morbis capitis. quae causa, opinor, fuit, cur illa pectoris intumescentia multis imposuerit, unde orta esset, non agnoscentibus atque adeo ne suspicantibus quidem. Spinae autem in latus flexionem, si non tunc ortam, at certe fuisse tunc auctam, ea pectoris curvatura, quae antea non erat, sa- tis probat. Num vero ab ictu, a casu, a conatu aliquo potius quam a causa interna repetendum fuerit ejus fle- xionis initium aut incrementum, incertum est. Pertinet deinde historia ad dorsi dolorem, in flexionem illam jam nimis auctam rejiciendum, fortasse et in aquam illam, si- cuti in simili dolore Wepferus1) censuit, quae in spinae tubo crescebat. Cui aquae facile artuum inferiorum pa- ralysis , ut paralysi nervos quoque afficienti tum, qui cax*- neae vesicae membranae, tum deinde et eos fortasse, qui renibus ex parte inserviunt, gemina ischuria accepta re- ferenda est, vesicae videlicet primum, postea et renum; hi namque si suum plane munus exsequi diebus ultimis perrexissent, longe major urinae vis in vesica reperta es- set. Ad eas igitur ischurias quoque et ad paralysin hic attinet casus. Sed praeterea attinet ad ascitem, cui ma- teriam facile sufficiebat hominis sanguis, non tam fortas- se a natura quam a sua arte pallentis, quae, quantum obesse possit respirationi et, quod consequitur, sanguini perficiendo, haud difficile est intelligere, et alibi2 3) in parte indicatum est. Attinet denique ad convulsiones, quae cum hominem confecerint, idcirco malui ad has po- tissimum historiam referre. 15. Erant hae non externae modo, sed etiam, id quod conjuncti vomitus ostendebant, internae. Humor autem, qui per hos ejiciebatur, non erat ejusmodi, ut convulsio- nes inducere posse videretur, velut is fuscus aut porri succo similis, quem convulsionum fuisse causam inde Ga- lenus ) intellexit, quod, ipso rejecto, illae protinus con- quievere; cujusmodi sane aeruginoso et atro humore ple- num totum ventriculi fundum hic repertum fuisse scribit Mercurialis 4) in llergamensi studioso, quem immanis- simae convulsiones intra viginti quatuor horas sustulerant. In proposito autem viro credibile est, excitatas esse ab 1) Vid. Sepulchr. T. I. s. 15. in schol. ail obs. 3. 2) Epist. VII. u. 14. 3) De loc. aff. Lib. V. c. 6. 4) Praelect. ad Hippocr. aphor. 1. libri V. -