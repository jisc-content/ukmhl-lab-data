40 Liber I. De morbis capitis. 2) Tom. 11. obs. 109. sissimis vesiculis, ichore turgidis, exasperabatur. Cetera, quae in \ als.u.vae historia descripsimus, si excipias, quae spectant ad epiplocelen, alibi ') a nobis consideranda, tum capitis gravissimum morbum tum hujus internas causas proponunt, velut magna illa subsalsae aquae copia non sine sanguinis densati portione in ventriculis inventa, sed prae- sertim sanguis in eum locum effusus et concretus , ut si- mul initium spinalis medullae, simul cerebellum et per hoc cerebrum premeret, simul meninges contingeret, ut lethar- gici affectus et apoplectici, et profundi ad occiput indeque ad totam spinam extensi doloris ratio intelligatur. Quin mirandum est, mortem non multo citius contigisse, velut aliis, quibus sanguis circa haec loca effusus, ut nautae, cu- jus legere historiam poteris in actis Caesareae academiae 1 2), aut illi, de quo continuo scribemus; nisi forte in famulo, de quo dictum estj^e carotide arteria, minus inter initia lacerata, non tantum a primo stillavit sanguinis, quantum postremo profluxit. 22. Vir annorum circiter sexaginta, quamvis a verti- gine saepius cadere solitus, generosi tamen vini potator strenuus, die tandem quodam cum recte valere videretur, nisi quod genae magis rubebant, quam solerent, pransusque jam esset, inventus est humi jacens et mortuus, artubus superioribus valde contractis alvique faecibus emissis. Cranio exsecto, dum crassa meninx anterius incidi- tur, limpida, quae inter hanc et tenuem erat, aqua erumpit. Tenuis subpallida in vasorum interstitiis seri concretio- nem gelatinosam habebat. In lateralibus ventriculis non- nullae plexus choroidis glandulae adeo turgebant, ut majo- ris lentis grana aequarent; in dextero autem duo grumi sanguinis occurrebant. In cerebelli utraque parte, sed in sinistra magis, in hac enim erat ad unciam, sanguis ita concretus, ut unum solidum corpus quasi polyposum refer- ret ; ea autem portio cerebelli, quae corpus ejusmodi cir- cumstabat, fracida erat. 23. Repentinam hanc mortem a sanguinea apoplexia fuisse ostendunt cum ea, quae antecesserant, tum ea, quae in mortui capite deprehensa sunt. Cum ea tamen 1) Epist. XLIII. n 12.