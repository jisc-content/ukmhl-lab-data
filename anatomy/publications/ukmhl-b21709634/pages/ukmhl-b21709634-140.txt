74 Liber I. De morbiÂ» capitig. adeo postridie quamTita J), mortuus est ad l\unc modum. Nullum tulerat laborem, nullis, quibus alias ceteroquin pluries, agitatus fuerat curis, nulla de re questus erat. Imo cum plene coenasset (abundare enim solebat in ali- mentis) et maturius solito lectum se petere velle dixisset, ac petiisset; duabus postquam petierat horis ab uxore, quae una dormiebat, forte expergefacta non solum jam mortuus, sed frigidus inventus est ita, uti se primum in lecto composuerat. Postridie, dum capitis integumenta inciduntur, dum cranium circumsectum attollitur, multum effluit sanguinis. Hujus tamen nihil fuerat intra calvariam effusum, nihil us- quam in cerebri aut cerebelli substantia, quae ad tactum quoque ita se habebat, ut secundum naturam solet, nihil, inquam, ruptum, nihil vitiatum. Aqua in lateralibus ven- triculis ferme limpida, nec ea multa, cujus pars aliqua etiani a lateribus cerebelli integri, ut dixi, an ex vertebra- rum tubo? effluere visa est. Verum fluidi sanguinis tanta copia, quantam nunquam antea intra cranium vidisse me- minerant, vasa omnia tum circum cerebrum, tum intra ce- rebrum distendebat, ut vel quaedam vascula, quae tenuis- sima esse consueverunt, magnopere turgida2) animadver- terim. Jussi nihilominus thoracem quoque aperiri. Pulmo- nes , etsi ad costas valide annexus erat sinister, sani erant tamen. Pinguedinis color in mediastino fuscus; credidi a sanguine in minimis vasculis restitante. In pericardio cruenta aqua, neque ita multa. Cor magnum, vasis suis propriis et auriculis sanguine turgidis, qui grumosus prod- iit , dum cor, ut diligentius extra cadaver examinarem, a vasis majoribus amputabatur: grumosus quoque atque ater fuit in ventriculis cordis, nec tamen plurimus. Valvula mitralis dextera alba; albae quoque semilunarium nonnul- lae; sed illa multo, hae paulo duriores, quam soleant: in utrisque tamen natura membranea in naturam quasi liga- menti degeneraverat. In media posteriore cordis facie membranula quaedam alba exstabat, quasi ruptae hydatidis vestigium. Exterius quoque per auriculam dexteram ma- culae albae. Ceterum arteria magna atque alia, quantum inspicere potui, vasa secundum naturam se habebant. 1) Vid. sapra n. 11. 2) Vid. etiam epist. LX. n. 12.