382 Liber /. De morbis capitis. ne indicatae quidem sunt. Tu, illis inspectis, quam saepe medici in ejusmodi judicio fallantur, intelliges, tunc quo- que, cum suppresso, velut hic, effluente per aurem pure, homines quasi repente moriuntur. At enim, inquies, se- rum, quod intra cranium deprehendit Verneyus, non erat ejus simile, quae per aurem prodibat, materiae; hic au- tem, quae post mortem ex auribus et naribus plurima ef- fluxit, eadem ridetur sanies fuisse, quae ex aure olim ef- fluebat. Quasi vero non nisi e cranii cavo in aures na- resque erumpere post mortem potuisset! cum sinus pitui- tarii in nasi interiora pateant, in quae et Eustachiana tuba; in illis autem sinubus et aurium cavis retenta a medicis sanies secerni, et coacervari potuerit. Sed vide, quam dispar tibi et mihi insideat opinio. Ego certe etsi eandem, quae per aurem exire solebat, saniem non modo, ut dixi, vidissem in cranii cavo, sed viam insuper a carie factam, quae ab hoc in aurem pateret; non tamen conti- nuo pronuneiassem, a cerebro ad aurem pervenisse, sed potius contra ab aure ad cerebrum. Quid ita? dicam, cum duas, quas subjicio, perlegeris observationes. 3. Puerum variofarum reliquiae olim male, habue- rant ad aurem dexteram. Tumor denique obortus est, cum annum ageret duodecimum, pone eandem aurem, quae surda erat, et pure manabat. Tumoris integumentis a chi- rurgo secundum capitis longitudinem incisis, pus non pau- cum effluxit, quale ex aure prodibat. Aliquot post eam incisionem horis convulsiones puerum prehenderunt, ut toto corpore subsiliret, vocemque invitus quandam inter clamorem et gemitum mediani emittere cogeretur. Haec, tum crebro recurrentia, facta deinde rariora, ad mortem usque perstiterunt. Eodem autem illo die, quo primum convulsiones ingruerunt, accessit dolor, qua integumenta, ut diximus, incisa fuerant; eratque sectionis illius certa pars sensu adeo exquisito, ut ne levissimum quidem ta- ctum ferret. Diebus insequentibus, etsi pus fluere perge- bat, coepit aeger delirare, viribusque ac pulsibus omnino destitui. Conquievit postea delirium, visusque puer non- nihil vires pulsusque recuperare, vegetis oculis aspiciens et loquens. Sed quamquam postremis ipsis vitae diebus locutus est, spiritumque semper facile duxit; tamen iterum pejor factus, decessit sub initium februarii a. 1740. Quam