251 Epist. anal. medica IX. art. 15, 16. quocunque cadavere praeter naturam deprehendimus, non reticemus, et an morbi praegressi causa aut per se aut cum aliis conjunctum potuerit esse perquirimus , conji- cientes quidem saepius, raro statuentes. Neque enim praeterit, (ieri posse, vera ut causa nostros sensus omni- no fugiat cum in aliis morbis pluribus, tum in his prae- sertim, qui ad cerebrum attinent; itaque nihil usquam vitii a perspicacissimis viris aliquando post epilepsiam, vel idiopathicam, fuisse repertum, ut observationes do- cent quaedam in Sepulchretum ') relatae; quamquam du- bitare licet, an omnes habitae fuerint post epilepsiam idio- pathicam, et prudenter fecit Sai.tzmannus, cum in earum prima conjicit, feminam, quae epileptica dicebatur, et vi- tiosi nihil in cerebro ostendit, aut epilepsia non laborasse, aul epilepsiam fuisse per consensum. Et sane Thomas quo- que Bartholinus-), epilepsia per inferiorum partium con- sensum raro, inquit, sui in cerebro relinquit vestigium. Sed nos ad vitia cerebri ipsius peculiaria et manifesta veniamus. 16. Mulier annos nata ad sexaginta, jam ferme a biennio epilepsiae obnoxia, ante mensem denique, cum ab ea concidens caput allisisset, in hoc nosocomium ex- cepta est. Non apparebant a primo externa signa laesi cranii; sed neque interna laesi cerebri. Illud postea in- tellectum est, allisum fuisse ad medium ossis verticis sini- stri, quamquam ibi, cum os retexissent, nihil apparuit mali. Ad cerebrum autem nihil omnino attinebat, nisi epilepsia, sed haec consueta, cujus accessiones saepe ad hunc modum recurrebant. Leviter primum tremebat, dein, quasi rigida, immobilis et taciturna jacebat, donec ad se rediret. Tunc semel quidem videri potuit delirasse; nisi quod credita est potius, quippe quae ab accessione modo emerserat, ob relictam ab hac quandam quasi stupidita- tem, minus apta respondisse. Novissime autem delirium evidens fuit, et cum acuta febre conjunctum, leve tamen neque ullo praeterea alio affecti cerebri indicio stipatum. Quin tres, an quatuor postremos dies, debilitato jam pulsu, mente iterum constitit, donec vivendi lineni fecit circa medium decembrem a. 1741. 1) Scct. hac XII. obs. 36 , 38. ยง. praesertim 2. 2) Ceut. II. hist. auat. 92.