Epist. anat. medica II. art. 12, 13. SS 12. Noli putare, oblitum me instituti mei, apoplexiam huc retulisse, quae inter illas, quae a capitis ictu sunt, po- tius fuerit referenda. Etsi illae quoque, ut in loco vide- bis '), mirifice id confirmant, quod supra 2) dicebam a Vai.salva in hemiplecticorum dissectionibus fuisse obser- vatum, illarum tamen in praesentia non egeo. Sed hanc transtuli in hunc locum propterea, quia alia mihi, atque ipsi fuit, de hac apoplexia sententia est. Neque enim eam e fortuito lapsu, sed potius lapsum ex ea repeto, argu- mento fretus, quo ad similem in fere simili casu dubita- tionem tollendam uti non potuit Laubius 3). Scilicet mihi in proposita observatione argumento est ejus vitii natura, quod in cerebro latebat, illius consimile, quod legisti in superiore. Ab utroque letalis denique, ut supra 4) explica- tum est, accidit apoplexia; sed antea levior, quae nimirum huic viro, ut in artu superiori vim movendi atque sentiendi prorsus ademit, sic movendi saltem in inferiori tantisper videtur, cum inciperet ademisse, ut repente caderet. Ce- terum utcunque statueris semper eam observatione hac confirmari doctrinam videbis, pro qua stabat Valsalva ; sed illa vel magis quam protinus ex eodem subjiciam. 13. Mulier annorum septuaginta, a multis jam men- sibus valde obliviosa erat, neque semper objecta, certo situ posita, cernebat, incedens autem vix pedes attollebat. Haec cum anno ante, nescio qua capitis repentina affe- ctione tentata, illico evasisset, nunc inter comedendum ex improviso cadit, tota sinistra parte corporis et dextero etiam brachio resoluto. Respiratio quidem naturalis omni- no est, ut ferme etiam faciei color, qui ipsi pallidus , ne- que ullae apparent convulsiones, sed caput non secus ac si mortua esset, concidit, neque ullum dat intelligendi aut sentiendi signum, nisi quod, dum jugularis vena dextera secatur, nonnihil se contrahit. Vixit ad horas novem. Cerebri ventriculi pleni inventi sunt fluido sanguine. Eratque eorum dexter valde erosus circa marginem exte- riorem tum corporis striati tum thalami nervi optici; si- nister autem ad hujus tantum idque leviter. Choroides ple-