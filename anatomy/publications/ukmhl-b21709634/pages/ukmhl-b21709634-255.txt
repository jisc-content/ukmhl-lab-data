. 189 Episl. anui, medica I III. ari. 10. calorque, modo vigiliae, alias hebetudo, vix ut interro- ganti responderet, interdum caloris interni sensus et an- xietas inexplicabilis, nonnunquam sitis, vaniloquium, pe- dum frigus ingruebant; sed alias alia, nulloque ordine. Illud plerumque perstabat, parvitas et imbecillitas pulsuum. Sanguis, intra octo primos dies bis de brachio emissus, sero fuit croceo, parte reliqua dura cum primum tum ma- gis postea, tuncque insuper crusta insidebat non tenuis, eaque lividula. Urinae crassae primum et rufae, deinde tenues, et quamvis copia respondebant potui, ac saepe etiam superabant, et denique innatantia quaedam ostende- bant, nunquam tamen haec ad imum demittebant. Alvus semel reddidit liquida multa, alias fere qualia sani solent, sed flava interdum, semel duobus cum vermibus. Sudor bis toto corpore prorupit, saepius non nisi e fronte, liinc- que interdum frigidus. Sanguis e naribus semel fluxit non multus. Quin etiam dolor circa aurem et manuum digitos obortus, visus aliquando est naturae conatum indicare ali- quid ad eas partes deponendi. Per haec ventum erat ad quartum decimum diem, cum motus apparuerunt convul- sivi tum eo tum diebus aliquot proximis, lisdemque ta- men diebus aeger alacrior et meliore aspectu; nam facie paulo ante fuerat subtumida atque sublivida. lisque desi- nentibus motibus, cutis paulo post humerorum et pectoris leviter rubra ac' subaspera facta est: atque ut intelligeres, non inutilem quidem hunc esse naturae conatum , sed ta- men non satis utilem, jam neque vigiliae neque sitis ne- que aliud ejuscemodi incommodum amplius restabat, quin etiam pulsus ad naturae normam valde accedebat. Verum neque stomachus vigebat, et facile e naribus vix emunctis sanguis destillabat, et mox post ventris dolores fluida de- jecta sunt colore tabacci, et diebus post paucis non sine frigore aucta est febris. Itaque etsi totum propemodum septembrem naturam adjuvare conatus sum, ut res poscere videbantur, nihil magis cavens quani ne aut ejus motus impedirem, aut aegri vires attererem; non modo hic non convalescebat, sed morbus e morbo oriebatur. Nam po- stridie quam febris, uti dictum est, nonnihil se intenderat, assiduae de siti querelae, et facies ac pedes tumentes, et venter supra umbilicum aequali tumore se attollens, simul instare hydropem, simul adesse ostenderunt. Qui porro adeo confestim increvit, ut, quamquam urinae, me quoque