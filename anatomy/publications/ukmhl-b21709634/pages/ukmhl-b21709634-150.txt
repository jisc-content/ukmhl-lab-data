84 Liber I. De morbis capitis. enim et mens desipit (id est, ut recte Maktianls explicat, non intelligit) et cerebrum convellit, ac distrahit totum ho- minem. Vides igitur, non esse a verisimilitudine alienum, quod de sententia tantorum virorum existimamus, a sero vel pauco, modo irritans sit, fieri apoplexiam posse, con- vulsione videlicet et, quod consequitur, constrictione mea- tuum cerebri, illam irritationem excipiente. Secundum haec scis, qua ego ratione explicari posse, credam, qua- tuor aut quinque perbreves fere Valsai.vae historias, quas sine ulla annotatione protinus subjiciam. Sive enim cum sero non pauco, ut in duabus earum primis, neque perfectam apoplexiam, neque celerrimam mortem conjun- ctam legeris, sive cum perpauco modo eadem, ut in ter- tia, modo omnino opposita, ut in reliquis duabus, inve- neris; me in his quidem omnibus non tam seri copiam aut paucitatem spectare credes, quam aliam in aliis ejus- dem salsedinem et acrimoniam conjicere. 6. Vir gracilis, annos quadraginta natus, febre acuta laborabat. Circa nonum diem de nocte amittit loquendi facultatem. Interrogatus nullum dat intelligendi signum. In artubus omnibus levis duntaxat movendi sentiendi- que facultas remanebat. Facies rubra non erat. Tandem circa diem moritur decimum tertium. Cerebrum inventum est secundum naturam se ha- bens ; nisi quod inter ipsum et meninges stagnabat serum, et hoc ventriculi quoque erant pleni. 7. Vir alter annorum sexaginta, coloris sub flavi, ul- cera in tibiis diu pertulerat, lis ferme exsiccatis, apho- nia corripitur cum omnium sensuum torpore atque hebe- tudine et postridie moritur. Serum inter meninges spinalis medullae et ce- rebri in hujusque ventriculis compertum est. 8. Mulier, surda jam antea, pridie cal. januarii movendi facultatem amisit, et pulsum eodem die. I oto corpore frigida erat; nisi quod pars sinistra, in superiori- bus praesertim, aliquem retinebat teporem. Modo citius, modo tardius respirabat, saepius autem facilem et prom- tam habebat respirationem; tardam autem et querulam exspirationem. Sic triduum vixit.