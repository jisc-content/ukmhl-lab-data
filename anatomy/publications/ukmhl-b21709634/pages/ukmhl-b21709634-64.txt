LX Dominici filius, ejus, qui, cum viveret, huic gymnasio et isti academiae ornamento fuit. Aut si qua supersit dubitatio , per id tolletur, vel plurimum infirmabitur, quod ante subindicabam, et Glis- sonius in praefatione a Boneto laudatus praemonstrave- rat, si plura cadavera post eundem videlicet morbum de- natorum examinata inter se comparentur, et quod praeter naturam in omnibus similiter fuerit, id pro causa morbi; quod autem in aliis aliter, id vero pro morbi effectu ha- beatur. Quem ipsum effectum cognoscere, et saepius, an rarius eodem in morbo occurrat, non erit inutile, ni plu- rimum fallor, annotare, nempe ut sciamus, quis morbus a quo morbo effici crebrius soleat, et pro symptomatum natura, quae ad prima accedere inceperint, illum jam ad- esse conjiciamus, eique simul, unde mors interdum aut infertur, aut acceleratur, quoad ejus fieri potest, obstare conemur. Sed illud, quod dicebam, et in quo omnes con- venimus , multorum uno eodemque morbo extinctorum dis- sectio , praecipuum est, ut cunctae dubitandi errandique occasiones tollantur. Neque enim omnes eodem moriendi modo confecti, aut eodem anni tempore, et a morte in- tervallo incisi, neque omnium eadem, quae accusari queat, mala curatio, neque eaedem fuerint ad morbosos effectus intus producendos dispositiones. Quae cum aeque ac ego, atque adeo vel melius scias; non modo non miraberis, quod unius morbi, imo unius ejus differentiae, quotquot potui, exempla non semel pro- posuerim per dissectionem illustrata, sed et gravissimo probabis judicio Tuo, quod vel plura aliorum, quibuscum conferantur, vestrorum praesertim academicorum indica- verim. Quibus celeberrimis viris si, ut supra abs Te pe- tii, mei erga Vos omnes grati et obsequentis animi sensa pro Tua eximia humanitate detuleris; magnus Tuis, Vir Illustris, in me meritis cumulus accedet. Vale. D. Patavii prid. cal. septembr. a. mdcclx.