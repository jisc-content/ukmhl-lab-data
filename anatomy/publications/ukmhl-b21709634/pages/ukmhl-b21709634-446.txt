880 Liber I. De morbis capitis. ctae sint, quam, praeter deformitatem, vereor, ne, forte clausis postea per inductam cicatricem extremis sebacea- rum, quae in tarsis sunt, glandularum ductibus, non unum consequatur aliorum morborum genus. Haec cum ita sint, peroptandum utique fuisset, ut auxilium saltem ad eam arcendam irritationem a cl. Erndelio 1) propositum pa- rem ingenio, quo excogitatum est, exitum haberet. Sci- licet palpebras inter et oculum nitidum ac perpolitum vi- trum interjiciendum proponebat, haud aliter factum, quam artificialem, ut vocant, oculum videmus, nisi quod sine ulla pictura esset; sic enim fore, ut pili quidem, sed non lucis radii excluderentur. Verum sive tenue adeo vitrum, ut radios non refringeret, periculosae oculis fracturae me- tum incussit, sive ne insensibilis perspirationis effluvia vitrum jugiter infuscarent, aut oculos, aestate praesertim, nimio calore afficerent, aut per moram acriora facta ir- ritarent, aut molestam et periculosam tenuis vitri iden- tidem eximendi, abstergendi, reponendi necessitatem af- ferrent, sive aliae quaepiam causae, quarum nullae fere cadunt in artificialis oculi usum, dehortatae sint; nemi- nem legere aut audire contigit, qui ab anno hujus seculi vigesimo secundo, quo id auxilii vulgatum est,' ad hoc tempus in usum traxerit, aut qui ejus notitia excitatus, melius aliquod excogitare conatus sit. Doctus idem vir modi conjecturam proposuit, quo pili in distichiasi non suo loco prorumpant, quem locum altiorem videtur indi- care, quam in ea esset distichiasi, cujus ad me descri- ptionem misit cl. Tabarranus 2). Hic enim ex osculis sebacearum glandularum, quae paulo ante memoratae sunt, erumpentes vidisse se credit. Ego pilos, qui prae- ter naturam sint, ut in aliis aliam, ita hanc quoque pa- rare sibi viam posse non dubito, per quam intra palpe- bras exeant. Nondum vero accidit, ut in vivis, nedum in mortuis, ut mallem, occasio mihi daretur haec dili- gentius examinandi. Nec mirum. Nam si membra quae- libet humani corporis ex eo particularum numero constant, ut perdifficile sit omnes singularum morbos in cadaveri- bus recognoscendi occasionem habere, quanto id diffici- lius erit in oculo? qui, cum sit e tot, tam variis tamque 1) Eph. nat. cnr. Cent. X. obs.75. 2) Iu epist. praefixa alteri editioni suar. ous. anat.