XLV aut quot item laesiones partium in observationibus qui- dem describantur, per indicem autem neque designentur, nec singula nec singulae una cum sni similibus exhibean- tur. Unde ingentis operis magna ex parte utilitas perit, quae inde praesertim exstitisset, si plura similia sympto- mata praesto essent, quae cum pluribus laesionibus inter se aut similibus aut dissimilibus facile posses comparare, et sic intelligere, quaenam illorum saepius aut rarius aut nunquam cum harum utrolibet genere jungantur. Memini quoque jam tum, ut juventus audet vel de maxime arduis et labore plenissimis rebus cogitationes suscipere, non desperasse me, quin, si diuturnum olim daretur otium, cum cetera, quae dixi in Sepulchreto desiderari, aliaque praeterea, tum praesertim quod ad indices spectat, et qua ratione, supplerem, imo cogitatum hoc meum cum inclyta illa, quam nunc instituti scientiarum vocant, aca- demia communicasse. 7. Alia autem, quae, ut modo innuebam, in Sepul- chreto praeterea desiderantur, fere ad scholia attinent. Quorum multa esse aequo longiora non dubitabam; sed tanto longiora videri, quod saepe utiliorum loco aut mi- nus utilia aut minus probanda exhiberent, imo nonnun- quam iterarent. Utilius fuisset, ne bona quidem repetere, sed jam semel posita, verbo, si iterum opus esset, ubi essent posita, indicare, dubitationes ad quaedam obser- vationum loca opportune subjicere, ad alia, quantum cum aliis consentiant observationibus, animadvertere,-ad alia, quae inde ad medicinae partem illustrandam sive theori- cam sive potissimum practicam consequerentur, docere, ad alia demum, quae minus facile intelligi posse videren- tur, non per doctrinas aut jam desertas aut apud pleros- que in dubium vocatas, sed per magis probabiles, faciles et, quoad ejus fieri posset, communes explicare. Et ho- rum quidem omnium aliqua in Sepulchreti scholiis ali- quando facta esse non inficior, et quae doctrinae, cum Uoxetus viveret, dominarentur non ignoro. Verum non de eo redarguendo hic agitur; sed de ejus opere, ut haec ferunt tempora, magis proficuo reddendo. 8. Cum igitur omnia, quae de Sepulchreto dixi, non semel animo postea versassem, et, quantulumcunque pos- sem , ad ejus augendam utilitatem conferre denique coe- pissem ; me vehementer in proposito confirmarunt, quae