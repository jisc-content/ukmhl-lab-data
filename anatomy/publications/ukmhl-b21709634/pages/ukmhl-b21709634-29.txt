XXV quin aliquando contra suum doctorem (quamquam scmper aliquam, et quidem probabilem, dedit errato illius excu- sationem) disseruerit. Videbat enim, homini in inquisitio- ne veri unice occupato nihil tam esse adversarium, quam ad alicujus, quamvis sapientissimi, auctoritatem ita se conferre, ut integra non esset judicandi potestas. Qua- propter minime est mirandum, si nunquam gravate tulit, quod aliquis sententiam probaverit, quam ipse non seque- retur, et si in omni dissensione non vincere maluit, quam vinci, dummodo verum inveniretur. Qui autem scire cu- piat, quantum illi laboris ac temporis positum fuerit in perlegendis, conferendis scligendisque Valsalvae chartis, quarum magnum numerum ille reliquerat, quantum in vo- lutandis omnibus pene alicujus nominis anatomicorum li- bris, ut ex eorum fontibus hauriret, quae aliqua ratione possent illustrare res, de quibus aut egerat, aut comme- moraverat Valsalva , quantum in observationibus haben- dis, cum soleret ex anatome proferre nihil, quod non propriis oculis ac saepius perspectum habuisset, quantum denique in omni re proposita diligenter perpendenda ex- ponendisque judiciis suis, legat ea, quae idem praefatus est de his anatomicis epistolis. Praeter has scripsit etiam epistolam ad amicissimum suum Franciscum Mariam Za- nottum, quae epitomen complectitur trium, quas Var- SALVA in Bononiensi Instituti scientiarum academia habue- rat, dissertationum, eaque legitur primo in volumine com- mentariorum ejusdem academiae. Editis jam his epistolis, cum Morgagnus colligendi sui vitandique aestivi caloris causa rus se contulisset, ve- nissetque eodem egregiae indolis adolescens et cum aliis studiis, tum praesertim medicinae deditissimus, multum inter se collocuti sunt de rebus ad illam facultatem per- tinentibus. Quo quidem in sermone multa praeclara a Morgagno commemorata sunt de vera medendi ratione, deque sua non modo, sed etiam praeceptorum suorum Valsalvae et Albertini hac in re consuetudine. Quae inter cum casu mentio incidisset operis Theopiiiri Bo- neti , quod inscribitur Sepulchretum, quodque continet dissectiones eorum, quos morbi de medio abstulerunt, plurimis ex auctoribus collectas, rogatus est, ut aperiret, quodnam esset de hoc opere judicium suum. Affirmavit ille, opus quidem utilitate maximum suscepisse Bonetlm, Moegagni de sed. etcaus.morb. T.I. **