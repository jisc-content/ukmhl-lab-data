348 Liber I. De morbis capitis. semper latere permaneret. Ceterum in hac controversia quanti sint ponderis ejuscemodi observationes, ostendunt ii, quibus adversantur, cum respondere conati, satis pro- cul dubio non faciunt, ut Caesalpinus *), qui, ne aliud dicam, id ponit in eo cerebri hemisphaerio, quod neque se affirmat vidisse, nec ceteri, quos nominavi, viderunt, neque, ut diversae fuerunt causae, videre potuerunt; nam quibusdam e recentioribus satis mihi videor in epistola anatomica XV11I. 1 2) respondisse. Ibi tamen ingenue, ut par est, sum fassus, me ejusmodi observationem iterandi percupidum, cum in homine, propter cerebrum antea se- pultura, non potuissem, in cane tandem expertum, nervi ad coecum oculum attinentis discrimen ad conjunctionem usque perspexisse, inde vero superiora versus nullum agno- scere potuisse, hujusque rei causam in coecitatem nec- dum fortasse satis diuturnam rejecisse. Verum cum ab eo tempore nullam rei pervestigandae occasionem praeter- miserim , duasque sim nactus; eadem me infelicitas per- secuta est, ut ex iis intelliges, quas protinus subjiciam, observationibus. ' 8. Vir quidam ex Etruria, ingenti foetidissimoque cru- ris ulcere pene confectus, proptereaque in hoc nosoco- mium receptus, mortuus est circa medium januarium a. 1740. Capitis dissecandi causa propter alias observatio- nes accesseram, cum hominem altero captum fuisse ocu- lo animadverti, sed unde et quamdiu, quod esset, ut di- xi, alienigena, scire non potui; tu ex oculi descriptione conjicies. Cum sinister oculus esset sanus, dexteri, qui pessime se habebat, palpebrae nullum usquam, ut neque ulla pars faciei et reliqui capitis, praegressi olim vulne- ris aut ulceris vestigium ostendebant; plurima autem in orbita, ut solet, erat pinguedo cum musculis pallidis il- lis quidem, sed minime strigosis aut extenuatis. Oculus vero in se contractus minor erat vel plus dimidio quam sinister. Facies illius anterior alba, sine ullo corneae ve- stigio, sic in tres parvas prominentias erat divisa, quasi olim trifariam secta fuisset. Eas et reliquum oculi am- 1) Lib. II. quaest. med. 10. 2) N. 40.