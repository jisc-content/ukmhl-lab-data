Epist. anal. medica IX. art. 25, 26. 261 cultate, deinde epilepticis prehensus insultibus, his sae- pius ad annos duos conflictatus, novissime obierat. Calvaria reclusa, nihil a natura alienum inventum est, nisi ad cerebri anteriora, ubi in sinistro quidem la- tere aliqua sanguinis copia effusa, a dexteris autem ver- sus eum processum, quem cristam galli anatomici vocant, cerebrum ipsum durum atque callosum arctissimeque con- nexum cum dura meninge deprehensum fuit. 26. Verisimile est, spiritus animales in tumultuarios motus reflecti, quotiescunque, aliqua de causa velocius acti, ad certa quaedam loca pervenerint cerebri ob callosam duritiem aut ob interpositum apostema prorsus imper- via; quamquam et apostema videtur posse, aliquid e se in vicinam emittendo, turbas ciere. IJtut est, si a cere- bri duritie, si ab apostemate, si a sui generis abscessu, si a vasorum distentione, si ab aqua aut multa aut pau- ca, aut flava aut limpida, si ab aliis praeterea causis epilepsiam fleri, aut si harum aliquas pro effectibus ha- bere mavis, at foveri saltem, servari, augeri posse non negas; vides profecto, quam difficilis sit aliquando ipsius curatio, atque adeo, ut vires artis excedat. Vides simul, cum has non excedit, quam varia cura- tio esse debeat, tunc quoque cum epilepsiae causa intra cranium est, non modo cum extra ipsum, cujus etiam epilepsiae variaeque ejus curationis aliquot supra exem- pla protulimus. Quamobrem nonnunquam immerito, saepe merito accusantur medici, iique praesertim, qui una omnes epilepsias ratione ac modo aggrediuntur. Verum haec per alios quoque morbos late patens necessitas variae ac mul- tiplicis curationis summam facit in recte medendo diffi- cultatem, quam, ut anatomici, varias unius morbi causas retegendo, magis semper magisque demonstrant; sic uti- nam medici, varia variarum causarum signa annotando, possent pariter magis magisque extenuare. Quod quidem desperandum usquequaque non est, modo utrique, illi qui- dem accurate secando, hi vero diligenter observando, una- nimes , ut par est, in re tanti momenti suas quique par- tes agant. Quarum utrasque aut certe alterutras susci- pe, quaeso, vel potius tuere, ut facis, si me deserere non vides meas. Vale.