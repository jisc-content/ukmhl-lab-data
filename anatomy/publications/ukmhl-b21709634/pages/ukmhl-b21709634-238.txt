172 Liber 1. Dc morbis capitis. 1) Epist. VIII. n. 7. gua sit, quam ex eorum scriptis, qui eam cum antea, tum aetate hac nostra excogitare conati sunt, proclive est exi- stimare; nonnunquam tamen aliquanto minus difficultatis habere potest, velut hic, si illam pulmonis sinistri supre^ mam partem non solum duritie sua antiqua, sed nova ad- dita tum a spumoso sero turgentia, tum a pleura, ibi cras- siore facta, compressione, nonnihil urgere potuisse opi- nemur, sinistram subclaviam venam et, quod consequitur, reditum sanguinis a parte capitis sinistra, quae praeterea infirmior quam dextera creditur, remorari. Utcunque id est (nam quae possint objici, non ignoro; sed quantu- lumcunque concedas, in re hujusmodi satis habeo) illud certe, quod proposueram de vasorum meningis tenuis dis- tentione cum sero effuso conjuncta, verum in hoc quoque phrenetico fuisse vides. Nunc in paraphrenetico illam distentionem vel majorem nec sine aqua fuisse ostendam. IS. Vir procerus et macilentus e cannabis carmi- natione, quae ars ejus erat, thoracis iuflammationibus ob- noxius, a quibus sexies antea aut septies vexatum se fuisse narrabat, cum biliosae et viridis materiae vomitu in una, cum delirio in altera, non ita pridem a pulvere inter car- minandum excepto cum vocis organa laesisset, ut clangere potius, quam loqui videretur; propterea minus pulverulen- tam cannabim seligens, eamque seorsum a sociis depectens, pristinam jam propemodum vocem recuperaverat, quando ab onere ferendo lassus, febrili frigore et pungente ad lae- vam mamillam dolore correptus est. Quamobrem, eodem quo duo priores anno, circa medium februarium, in idem est nosocomium illatus. Cum domi oleum sumsisset e dulcium amj-gdalarum nucleis recens expressum, et san- guis e sinistro brachio detractus esset, iterum e brachio altero emissus est. Difficile enim respirabat, nihil expe- ctorabat. In latus affectum saepius decumbebat. Biliosa et viridia vomuerat. Quinto die phrenitis ingruit laeta, seria, interdum ferox, hactenus tamen ut accedentium ora consputaret. Medicus e crure juxta talum mitti sangui- nem jussit, et raso capiti quoddam cataplasma imponi, quod quale esset, commodius, cum de maniacis scribam '), docebo. Interea convulsivi motus coepti sunt annotari le-