XLVIII ctionibos, si paucas e prioribus excipias, quae non semel observationes aut per incuriam aut ob fucum a transfor- matoris versutia factum proponantur, et in quibus aut sana pro morbidis aut morbus pro morbo alio describa- tur, aut typographus oscitanter graviterque peccaverit, quantum animadvertere potui, notare non omisi; ut non levem opem vel in minutis, sed non levis saepe momenti rebus, iis , qui rursus Sepulchretum sint edituri, mihi videar attulisse. Utinam parem opem afferre licuisset, si- ve cum lectores alio rejiciuntur, ubi plenius descriptam hanc aut illam observationem reperiant, nec signanter in- dicatur observationis ejusdem numerus, sive cum obruun- tur longissimis scholiis, nec tamen utiliora, sed modo supervacua modo repetita modo falsa aut perquam dubia continentibus. De quibus interdum quidem admonui; at semper facere infinitum fuisset. Ad indices autem confi- ciendos quam necessarios, tam longi gravisque laboris otium mihi defuisse non est, cur scientibus dicam. Satis superque iis, qui aequi sint, visum iri spero, quod hac aetate, nemine adjuvante, ne discipulo quidem aut ama- nuense, cum in his ultimis tum in ceteris, de quibus di- ctum est, quae distinctius omnia nunc ordine recense- buntur, exemplo saltem qualicunque ostenderim meo, qua ratione existimem, Sepulchretum auctius simulque utilius aliquando reddi posse. 12. Igitur ineditas ad hoc tempus observationes pro- fero bene multas Valsalvae, amicorum non paucas, ma- xima autem ex parte meas. Primis et meriti et honoris causa primum in singulis capitibus locum tribuo,- Illas eadem cura, qua alia olim, ut in ejus vita dictum est, collectas, et ubi italice scriptae fuerant, latine redditas, omnes autem ita, ut ipsum optare consuevisse sciebam, rescriptas, ea fide propono, ut, sicubi nonnunquam sub- dubitari, an recte intelligerem, ipsa ejus maluerim verba producere, nihil usquam detrahens aut addens, nisi ex illius ore acceptum, quod in paucis accidit, quas mihi diligenter narraverat, non scripserat, observationibus. Ceteras enim ex ejus chartis aut inter se nexis aut solu- tis excepi. Quas omnes chartas, ubi observationes, ex- perimenta aliaque his epistolis proposita jam satis excer- pseram, etsi postmodo ita, uti antea fuerant, et nume- ratas et obsignatas reddidi illius genero Lunovico Mox-