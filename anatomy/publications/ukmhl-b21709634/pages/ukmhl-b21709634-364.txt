Liber I. De morbis capitis. 29 S 22. Mulierem, quam semel prehenderat apoplexia, rursus corripuit, stupidamque et semiparalyticam reliquit. Uno aut altero interjecto mense febris invadit non me- diocris , ut pulsus sitisque commonstrant, eaque in Bo- noniensi S. Mariae de Vita mulierem conlicit. Cerebri vasa nigro sanguine turgidula; ipsum vero laxum adeo, ut crassam, quam detrahebamus, meningem quibusdam in locis cum tenui corticalis quoque substan- tia sequeretur. Ceterum aqua pauca in tertio ventriculo. Reliqua autem viscera sana. Quae dum rimamur et e sinistro cordis thalamo concretionem polyposam extra- himus, interveniens forte Valsalva, alteram, inquit, re- perietis a dexteris. Quam, dextera incisa auricula, mox vidimus inde in venam cavam suis ramis pertinentem. Si- nistra tamen, non minus ramosa, firmiorem habuit trun- cum, substantiam intus compactae carnis referentem, quam corpus quoddam quasi nerveum cingebat. 23. De polyposis concretionibus erit aptior alibi I 2) scribendi locus. Hic satis a laxo adeo cerebro stuporem mulieris et semiparalysin deducere. Neque enim satis spirituum secernere poterat, et ad membra mittere. Qua de re, ut maxime obvia, non attinet multa verba facere; tametsi ad id comprobandum vides in Sepulchreto -) unam eandemque semel atque iterum observationem proferri tam paucis interjectis, ut minus mirum sit, duas ferme ex Wii.lisio 3) paginas in scholiis ad observationem 111. de- scriptas, iterum pro scholio ad observationem XXX. eas- dem describi. Ceterum hujusmodi inprimis sunt paraly- ses, in quibus frustra ad tollendam causam resolutis partibus adhibentur remedia. Ad tollendam causam, in- quam. Nam VAL.SAr.VA ad fibrarum tonum aliqua ratione adversus majorem laxitatem servandum se dicebat ad- hibere; eandemque ob causam, cum ad avertendas apople- xiae minas sanguinem c semiresolutis jam diu manibus aliquando mitti imperaret, imperabat simul, ut aquae loco vinum calefieret, in eoque manus, ut tum fieri so- let, mergeretur. Quae, cum Val.sal.vae consuetudines scire cupias, nolui reticere. Porro aliae, extra cranium 1) Epist. XXIV. n. 26. ct seqq. 2) Sert. cit. obs. 8. et 13. 3) C. cit.