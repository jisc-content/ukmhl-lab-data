340 QUATRIÈME TRAITÉ. — ULCÈRES est du verd de gris) et Calidicon. Rogier y applique dessus vn voguent ruptoire, auec vne capsule. Il semble qu’il plaist mieux à Auicenne, et Albucasis, et Brun auec sa secte, qu’on les tranche auec vn fer chaud ou froid. Et s’elles es- toient occultes, ils enseignent de les faire sortir auec vne ventouse, ou d’vn effort en s’exprimant : puis de les prendre auec les doigts, ou auec vn drapeau, et les tenir iusques à tant que l’operation soit acheuée. Ils enseignent aussi, auec Maistre Arnaud, de les lier auec du fil, et continuellement les serrer, en sorte qu’elles tombent d’elles- mesmes. Quand la douleur sera à cause de leur inflammation : Adonc (selon Arnaud) il suffit qu’elles soient lances auec eau tiede, cuite auec semences froides, concombre, courge et pourpier : et soient oingtes d’aulbins d’œufs, et jus, ou eaux froides, et muccillage de psyllion : ou qu’elles soient engrais- sées auec du populeon, ou du cerat de Galen. Quand la douleur aduient de la durté des excrements, qu’il vse de choses lenitiues, et qu’on luy donne à l’entrée de son disner, vne once de casse fistule. Et aussi qu’en l’acte d’aller à la selle, il plonge ces parties basses en l’eau de la décoction des mauluës : et qu’on luy engraisse le fondement auec huile rosat tiede, et cela est esprouué. Du fie. qui est au fondement. Fies, atrices, et condylomes ', qui se font au cul, à la verge, et en la matrice : si ne sont guéris (ainsi que met Théodore) auec mille fueille et paritaire, pilez auec vn peu de sel, et appliquez tous les iours, qu’on les lie et tranche et brusle auec cautère actuel ou potentiel, comme il a esté dit des hæmorrhoïdes, et la dou- leur soit appaisée, comme on Tappaise en icelles. 1. Fie, est vne excressence molle et spongieuse, de couleur cendrée ou pale, grainée, et ayant vne petite queue menue, comme vne figue (dequoy elle a pris son nom), le plus souuent pendante entre les fesses. Quelquesfois elle rejette vn excrement blanchâtre. On n’en rencontre gueres de durs, et tels sont engendrez d’humeur melancholique, comme les autres sont de pituite crasse. Atriee, est vne excressence en forme de meure, engendrée de cholere grossière, qui fait grand douleur. 11 est rouge, tirant au violet, marqué de petites testes à la façon d’vne meure. Arnaud l’appelle Attrite, et le définit chair superlluë, qui pend à l’entour du fondement. Condylome est fait d’humeur gros et melancholique. C’est vne excressence de chair calleuse qui se prend le plus souuent au siégé, ou à l’entrée de l’amarry. Il est ainsi nommé, de ce qu’il fait eminence à mode d’vne jointure, qu’on nomme en Crée Condyle. (J.)