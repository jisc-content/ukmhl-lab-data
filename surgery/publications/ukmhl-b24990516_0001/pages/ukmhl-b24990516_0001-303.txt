DOCT. T, Cil. I. — PROPOS GÉNÉRAL 89 Et si cela est impossible, la seconde intention est, suppurer, et pourrir : et consequemment ouurir et mondifier, incarner, consolider, et les con- duire a la curation des vlceres. Aussi (comme dit Galen au quatriesme de la Thérapeutique), sup- purer et cataplasmer n’est pas la première raison de la cure des apos- temes, ains quelque mitigation du symptôme : sçauoir est de la douleur. Et puis après il dit : la plus briefve curation des parties pldegmonées, est accomph par médicaments dessicatifs et résolutifs : lesquels ou sur- montent du tout le mal, ou s’ils laissent quelque petite chose, on la doit suppurer : au moyen d'vn acre médicament elle est vuidée. Mais si la peau qui l’enuironne est mince, et nous voulons pluslost deliurer le malade, il y a besoin d'incision. C’est ce que disoit Auicenne, que la curation de l’aposteme, entant qu’aposteme, est d’extraire la matière eslrangere qui fait auenir l’apostemc. Quant aux remedes maturalifs, par lesquels on accomplit lesdites choses, ils seront dits en chasque chapitre, et en l’antidotaire. L’aposteme estant suppuré, ou transmué, et encoigné, si la sanie ou matière ne se resoult, ou s’il ne s’ouure de soy-mesme en temps conue- nable, et sur tout quand on craindroit la corrosion, ou autre nuisance, soit ouuert, et s’il est necessaire, contre-ouuert : et que la matière en soit retirée. Il est plus promptement, et plus seurement ouuert auec le fer, pour la cause susdite. Et suiuant la.doctrine d’Albucasis, le trou soit fait selon la quantité de la matière, du lieu, en forme île fueille d’oliuier, ou de myrrhe. Et il faut qu’en omirent on s’entende à sept conditions. La première, que la section soit faite au lieu de la matière : la seconde, que soit faite au plus bas lieu : la tierce, que soit faite suiuant les riddes, et comme vont les muscles : la quatriesme, qu’on garde les nerfs et veines tant qu’il sera possible : la cinquiesme, qu’on ne sorte pas soudain toute la matière, principalement és grandes exitures, car il seroit à craindre de la vertu 1 : la sixiesme, qu’on traite le lieu auec moins de douleur que sera possible : la sepliesme, qu’apres l’ouuerture le lieu soit mondifié, et consolidé. Les remedes à mondifier, sont1 les meiches, et bonnes estoupades, et emplastres, et vnguents qui seront dits en chasque chapitre, et en l’anti- dotaire. Toulesfois és premiers iours suffit le moyeu d’œuf, ou le blanc espaissi auec alun, comme faisoit Guillaume de Salicet. Puis il faut passer au miel rosat, et au mondificatif de aclie : puis à l’onguent des Apostres, et à l’Ægyptiac. Par dessus on appliquera du Basilicon, diachylon, dia- palma, et autres choses qui sont ordonnées aux vlceres : car apres 1. « Quia timendum esset de virtute. » Edit, de to37; le ms. de Montp. dit : « De la vertu du pacient ».