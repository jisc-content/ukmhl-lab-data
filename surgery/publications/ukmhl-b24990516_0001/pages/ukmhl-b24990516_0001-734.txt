520 SIXIEME TRAITE. — MALADIES SPECIALES CINQVIESME CHAPITRE Des maladies de la poitrine et des mammeUes. a poitrine n’a pas extérieurement des maladies propres, sinon celle des mamelles, lesquelles endurent quelquefois des apo- stemes, quelquefois congélation de laict; dequoy il a esté dit cy-dessus au traité des apostemes. Autresfois ils ont superfluité de laict, et autresfois defaut, dequoy traitent les Physiciens. Tontesfois ie diray par maniéré de doctrine, que Galen au liure des Aisez remedes1, enseigne d’attirer le laict, en donnant à boire du vin doux boiiilly auec raifort, racine de fenouil et son, ou bren. Et enseigne de faire perdre le lait, en fomentant les mammelles auec eau de mer, et autres qui peuuent desseicher et restraindre. Aucunelbis elles endurent trop grand accroissement : aucunesfois leur tetin ~ est trop enfoncé, à raison desquelles choses, on a souuent recours aux Chirurgiens. Or à ce que les mammelles ne croissent trop aux ieunes filles, qu’on ne les manie, ne frotte, ains soient tenues bien serrées. Qu’on les baigne d’eau froide, et de vinaigre. Et si on destrem- poit auec, de l’argille, ou de la terre des meules, il seroit bon. Et si on y mettoit de l’alun, des galles, et des escorces de grenades, il seroit plus fort. Et suiuant Galen au lieu dessus allégué (ce que Rhasis accepte), si on prend du cumin en poudre, et qu’on en face de la bouillie auec eau et vinaigre, et qu'on bande cela dessus les tetins durant trois iours, et durant trois autres ils soient emplastrez auec racine de lys, miel et vinaigre, auec vn bandage, faisant cela trois fois le mois, il sert extrême- ment. Mais si cét engrossissement des mammelles aduient aux hommes, il faut (selon Albucasis) les tailler dessus et dessous d’vne incision ou deux, si besoin est, en forme de croissant. Puis, en escorchant, soit coupée et tirée la graisse : et en fin on couse la playe, en la traitant comme les autres plaies. Quand le tetin est si enfoncé, que l’enfant ne le peut prendre, qu'on y applique vne petite ventouse, ou vne coupette de gland chaude, ou en sucçant auec vne cannule, soit attiré en dehors. 1. « la de facile acquisibilibus. » — Guy attribue ce livre <à Galien, mais le mpi £i5TCopicrTü>v (De medicaminibus facile parabilibus) est attribué par E. Meyer à Dios- coride; pour d’autres, l’auteur serait d’une époque moins ancienne. 2. « Papilla. »