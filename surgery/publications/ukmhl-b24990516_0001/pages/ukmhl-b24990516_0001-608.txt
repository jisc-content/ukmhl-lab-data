:vn SIXIÈME TRAITÉ. — MALADIES SPECIALES naissante de terre, en beaucoup de sortes amie des jointures, et des nerfs. Le sixiesme, qui sonnent foule des raisins, ou baigne ses pieds en moust récent, très rarement est podagre. Le septiesme, la veruaine reeente pilée portée auec soy, aide les colonnes des pieds par vertus occultes. Le huictiesme, le signe celesle 1 chasse à iamais la douleur des pieds. Le neufiesme est adiousté par Rhasis, que nul médicament aide tant à preseruer de douleur les ioinlures, comme la prouocation d’vrine. Ce que Halyabbas concédé au premier sermon du second liure de la Disposition royale. Et Auicenne au troisiesme, commande que s’ils quittent le vin, vsent des diurétiques : car les diurétiques purgent les superfluitez de la seconde et troisiesme digestion, ainsi qu’il est mon- stré euidemment. Dont l’eau des pois ciclies estoit conuenablement admi- nistrée à nostre Seigneur le Pape, mesinement à la preseruation. Quant aux membres mandants, il est commandé en ce grand régime, d’admi- nistrer electuaires, dragées, emplastres, et autres remedes confortatifs. Et voilà du régime preseruatif. Du régime curatif des gouttes. — Au régime curatif de l’affliction, pour accomplir la première intention (qui estoit en la vie), Auicenne commande, et presque tous, que le vin soit oslé, et qu’on soustraye les chairs, sur tout en la goutte chaude. Qu’ils vsent de melicrat 2 : s’il estoit auec diurétiques, seroit agréable à Auicenne. Et si ces diurétiques esloient domestiques, et apres le commencement, il me suffiroit : et plus, si la matière occupoit les parties supérieures. Toutesfois s'il ne pouuoit s’abstenir du vin, qu’il soit gros au commencement auec grande quantité d’eau : et en apres, subtil. Qu'il vse d’auenat ou gruau d’orge mondé et semblables, selon qu’a esté dit cy-dessus, au traité des apo- stemes. Pour la seconde intention, qu’estoit de diuertir et empescher le flux, on permet le vomissement et les clysteres piquans, esquels y ait de Bénédicte : et la purgation auec Diacartam. : et la saignée de la partie contraire, s’il y a pléthore, ou abondance de sang. Toutesfois elle est plus seurement faite apres le commencement, ainsi que dit Auicenne : mesmes, ce qui est merueilleux, il la detlend du tout au commencement : Ce qui est tenu pour vray, au cas que la cholere ou le phlegme abonde, comme dit Arnaud, traitant de la phlébotomie : El la constriction auec remedes conuenables, non sur le lieu apostemé, ains de la part d’où vient la matière, ainsi que dit Rhasis. I. « Coeleste signum. » Le ms. de Montp. ajoute : « cest a dire ie croy suscie ou celidoine. » Chelidonium majus, l’éclaire. -• Auicenne ordonne bien le vin de miel, qui est le mulse, mais non pas le meli- crcil, c est-à-dire eau miellée, auec diurétiques. (J.)