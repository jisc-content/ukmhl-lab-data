I>0CT. Il, cil. I. — PLAIES DE LA TÈTE 201 et égalisées auec vn lenticulaire, et autres instrumens, est guerie de mesme sorte qu’a esté dit immédiatement. Et c’est ce que Galen disoit consequemment : De celles (jui pénétrent iusqu’à la lave, s’il y a seule fracture, c’est à dire fente, et non pas cassure, il faut vser des susdites rugines : Et ce quant à celles qui sont au bregme, c’est à dire en la partie supérieure. Car en celles qui sont à costé, il ne les traitait pas beaucoup des instrumens, mais qu’elles fussent cousues et mondifiées auec tentes. Ce qu’il a monstré à la fin du chapitre en deux exemples : i’ay veu autres- fois l’os pariétal fracassé, et celuv qui vient apres, nommé du temple (auquel se rencontre l’assemblage escalleux) auoir vne Ires grande scis- sure iusques bien auant, laquelle nous ne touchâmes aucunement : ains ayant coupé seulement de l’os pariétal, guerismes l’homme, de sorte qu'il vit encores depuis beaucoup d’années. Mais si nous eussions délaissé l’os pariétal, par ce moyen la taye qui est dessous fut pourrie, plustost que la fracture n’eust eu son pore ou calle. Galen donne la raison de l’vne et de l’autre curation, disant : Car si des parties blessées ne decouloit au dedans aucune liqueur, ce seroit chose supertluë de couper l’os. Maintenant donc, parce que au tempe (qui est a costé) 1 * ne descendoit ichore des parties blessées, et s’il descendoit, il estoit en lieu conuenable à s’expurger : à cette cause, il n’estoit pas necessaire d’y faire incision par instrumens. Mais à l’os pariétal, d’autant que la plave n’estoit en lieu convenable à expurger les ichores (ains plustost à les retenir), pourtant il fut neces- saire d’eslargir la playe, et par mesches et autres remedes opportuns empescher l’ichore, et celle qui estoit engendrée la retirer et tarir* : En l’autre exemple il fait de mesme sorte. Car il craignit d’esbranler fort le cerneau à cause de la durté de l’os temporal, et que s’il y faisoit vn trou, le cerneau ne sortit par là; outre ce, que par les costés sortent plusieurs nerfs notables. De la mesme playe auec déperdition de la substance de l'os. Si telle fracture est auec squilles poignantes, soient applanies d’vn lenticu- laire et autres instrumens. Puis apres (quant on aura fait le premier appareil 3 cy-deuant dit és enseignemens) soit mise par dessus vne piece de drapeau délicat, ou taffetas mollet4, infuse en miel et huile rosat, la poussant auec la queue de l’esprouuette, en aucune manière, entre l’os et la dure mere, à ce qu’il deffende que les laves ne soient offencées de leur 1. « Quod est in latere. » Ms. Montp. : « Qui est au coste du chief. » *2. « Exlrahere et desiccare. » 3. « Prima remutatione. » i. « Pecia panni delicati, aut sindonis mollis infusa in nielle. » Pannus, morceau d’étoffe, linge (pour couvrir les plaies). Sindon, fin tissu de lin, toile fine.