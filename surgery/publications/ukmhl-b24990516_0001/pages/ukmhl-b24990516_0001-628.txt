411 SIXIÈME TRAITÉ. — MALADIES SPÉCIALES blanche. Desquelles les causes sont de la blanche, le phlegme : et de la noire, l’humeur mélancolique : ainsi qu’il estoit dit au sixiesme des Maladies et Symptômes. Les signes sont assez euidens : mais les iugements sont difficiles. Car il est iugé par le noble Gordon, que la vieille morphée, est celle qui occupe grand espace, et qui ne rougit quand on la frotte, et quand on la pique ne iette sang, ains aquosité : est incurable, ou guérissable auec grande difficulté : et celle qui est de conditions opposites, on en a quelque suspicion de guérison. En la rare de la morphée noire, supposé le régime dit en ladrerie, il faut (selon Auicenne) que l’on commence par la phlébotomie, s’il y a multitude de sang, et par l’euacuation de l’humeur aduste et melancho- lique, auec ce qu’a esté dit en ladrerie. Mais des sublimes euacuatifs est le petit laict auec epithyme, en en prenant chasque iour vue drachme auec vn plein verre dudit lait. Et il faut souuent lascher auec iceluy, comme dit Rhasis. Et apres ce il dit, que de la semence du raifort, et de la roquette, et de la sauoniere, paistris auec du vinaigre, le lieu doit estre epithemé, l’ayant toutesfois premièrement baigné. Et Ilalyabbas commande piler vn oignon, et d’iceluy cataplasmer au soleil : Gordon ordonne, que le lieu soit frotté d’vn drap aspre, et qu’en apres il soit epithemé auec orpigment rouge pasté auec suc de fumeterre : et que lendemain soit laué d’eau de son. Iamier frotte cesle morphée auec de la memithe. Rogier ordonne ce qui s’ensuit : PR. tartre et sage, de chacun deux onces : sel de nitre, souffre vif, de chacun vue once : orpigment, alun scissile, des deux ellebores, de chacun demy once. Tout soit réduit en poudre, et auec ius de fumeterre, d’auronne, de parelle, et du pain de pourceau, et sauon auec huile, soient tellement incorporez dans vn mor- tier, qu’il en soit fait onguent, duquel le lieu morphefique sera epithemé. Et si ces choses ne valent, que l'on scarifie le lieu, et qu’on l'epitheme auec ce sang là. Ou (comme dit Guillaume de Salicet) qu’on y applique cantharides auec du leuain, et du vinaigre, ou du miel anacardin, ainsi que disent les gloseurs de Rogier. Et apres la vésication qu’on mette par dessus vne feuille de choux, et la peau ostée, s’il est necessaire (comme quand l'in- fection est profonde) la chair soit rongée auec de l’arsenic incorporé auec dialthæa : et la chair estant nettoyée, le lieu soit consolidé auec onguent ci tri n, fortifié de litharge. Quant à la morphée blanche, supposé le régime dit és apostemes phlegmalics, il faut selon Auicenne, qu’on éuite la saignée, et que le phlegme soit vuidé auec hiere aiguisée auec de la coloquinte, ou auec des pilules cochies de Rhasis. Et apres cela Rhasis commande, qu’il soit frotté au soleil auec Uniment fait de Setaragi (que ie croy estre thapsie),