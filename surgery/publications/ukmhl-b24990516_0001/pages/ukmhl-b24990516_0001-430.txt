•2 IG TROISIÈME TRAITÉ. — PLAIES l’auoir suiuy ou cela. De l’Anglois 1 ie ne m’en esbahy pas : car il ne dit rien, que ce qu'il a eu de Ilenric. Et leur raison ne vaut rien, quand ils disent que le debile soit conforté. Car Galen dit le contraire au com- mencement des Aphorismes : A ceux qui sont malades, nous ne nous basions pas d’augmenter la force, ains nous la diminuons modérément, ou nous la consentons telle qu’elle est, au moins és maladies longues : Sinon qu’il y eust si grande faiblesse, qu’elle mit en arriéré toutes autres indications, ce que n’est pas és playes communes. Et aucc ce, quand les indications se contredisent, il ne faut pas en désirant l’vn extrêmement, oublier du tout l’autre, ains les mesler, au septiesme de la Thérapeutique. Dont au huietiesme, enuiron la fin il dit : le Médecin doit estre exercé, et de nature bien aduisé, afin que pesant subtilement la force de chasque indication et les comparant toutes les vues aux autres, il accumule vu sommaire ou chef, des plus propres manières de viure du malade. Ce qui les a abusez, a esté la traduction de l’Arabie, au quatriesme de la Thérapeutique, chapitre penulliesme, qui dit : Item, il te faut abstenir du vin quand l’aposteme est chaud : mais en autre temps non. Car il deuoit dire, tant qu’il y peut auoir aposteine. Ce qu’appert de la traduction du Grec, qui dit : Il est notoire, qu’il faut s’abstenir de l’vsage du vin, au temps des phlegmons, autrement rien n’empesche d’en donner. Et ainsi on accorde, que du commencement iusques à sept iours (qui est le temps de l’inflammation), on ne donne point de vin : mais ce terme passé, qu’il ne soit detîendu. Et ainsi est accomplie la quatriesme intention qui estoil de conseruer la substance du membre. Cinquiesme intention. La cinquiesme intention, qui est de corriger les accidents introduits, est accomplie selon la diuersité des accidents. Or les accidents qui ont accoustumé de suruenir és solutions de conti- nuité, sont douleur, aposteme, dyscrasic, fîéure, demangement, commi- sion, paralysie, éuanouissemenl, et resuerie. Et il faut sçauoir, que la playe n’est jamais guerie iusques à tant que lesdits accidents soyent corrigez. Car les accidents qui surmontent leur cause, peruerlissent l’ordre de la curation, au commencement du liure à Glaucon. De la douleur. Quant à la douleur, parce qu’elle est cause d'attrac- tion de matière au lieu blessé, et d’engendrer aposteme, il faut sur toutes choses l’éuiter. La douleur communément est appaisée, en fomen- tant la partie auec huile chaude : et si l’huile csloit rosat, il seroil plus vtile : et si on y adioustoit aulbin d’œuf, ou le moyeu, quand il n’y a pas grand chaleur, il ne maculeroit pas tant la playe. Et s’il est neces- saire d’assopir aucunement la partie, l’huile soit de pauot : et si besoin I. Gaddesden.