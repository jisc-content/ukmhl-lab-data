488 SIXIÈME TRAITÉ. — MALADIES SPÈCIALES y approprie le collyre de myrrhe, auquel est receu l’encens, le galban, saffran, et semblables. Et Rliasis, recommande ce collyre de fiels : PR. fiel de gruë, de faucon, d'aigle ou de bouc, vn ou deux ou plusieurs, qui ayenl esté desseiché dans vn vaisseau de cuiure, dix parties : colochynte, serapin, euphorbe, de chacun vne partie. Soyent pilez, et auec eau de fenouil et de rlmë en soit fait collyre. A. mesme intention Iesus dicte ce collyre : PR. fiel de vache, vn : asse puante, vne drachme : baume, demy drachme. Soient destrempez en vn vaisseau de verre, et qu’on les laisse seiclier, et en soit fait col- lyre. A mesme intention vaut le sief burud, de jus de rliuë, et de fenouil, et le basilicon, et l’eau de maistre Pierre l’Espagnol, et toutes telles choses qui aiguisent et confortent la veuë. Le régime particulier, quand la cataracte est confirmée et bonne, iugée sousmissible à l’aiguille, c’est que le patient ayant esté clysterisé et saigné (s’il semble expédient), ayant pressé les tempes et le front de quelque emplastre restrinctif, afin que les humeurs ne s’esmeuuent de quelque occasion, et ne descendent aux yeux : luy estant à jeun, et consolé, sain et priué de toute autre passion, vn beau iour, à heure de tierce, la Lune croissant, et ne voyageant par le signe du Relier, ayant l’autre œil bandé, soit accommodé en lieu bien clair, vis à vis de la lumière, sur vn banc 1 bien ferme à cheuauchon : et par derrière y ait vn bon seruiteur, qui luy tienne la teste bien ferme. El adonc l'operateur, apres auoir masché de la graine de fenouil, ou des ails, ou quelque chose acre, s’assoye deuant le patient au mesme banc, vn peu plus haut. Le patient tienne ses mains sous ses genouils, et que l’operateur embrasse de ses iambes les genouils du patient. Cela fait, qu'il ouure l’œil au patient de l’autre main : car l’on opéré de la main droite en l’œil gauche, et de la gauche au droit. Et ayant ouuert l’œil, qu’il souffle dedans trois ou quatre fois, afin que la cataracte prenne mouuement aueeques la chaleur. Puis qu’il commande au patient de tourner l’œil vers le nez, et le tienne ferme. Lors au nom de Dieu qu’il introduise en tournoyant son aiguille par le milieu de la conjonctiue, se desuoyant de ses veines, en poussant et perçant dedans, iusques à ce qu’il apperçoiue son aiguille estre au vuide : puis, qu’il tourne son aiguille deuers la cornée, et quand il verra à trauers de la cornée, son aiguille au dedans, qu’il la pousse iusques au milieu de la prunelle, et vn peu dauanlage. Et adonc, en repliant vn peu la cataracte, qu’il la mette et transpose en bas : et qu’il la tienne là aueeques l’aiguille, tant qu’on pourroil dire trois fois le Pater, ou vn Miserere. Et si la cataracte se releue, qu’il la reprenne auec l’aiguille tant de fois qu'elle I. « Super scamnum. »