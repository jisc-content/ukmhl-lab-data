HOCT. I, CH. VIII. — RÉGIME DE GARDER LES CORPS MORTS 437 Régime cle garder les corps morts. On préparé en deux sortes les corps morts, pour les garder par quelque temps. L’vne des sortes est, suiuont la doctrine de Rhasis, que auec clysteres piquans de colocynthe, et baurac rouge, estant la teste basse, et puis en redressant le corps, et en pressant le ventre, on en sorte toute la fiente. Et en apres que l’on iette dedans vn autre clystere d'aloës, myrrhe, acacie, ramich (qui est Gallie musquée), et alyple, escorce de grenades, noix de cyprès, noix muscade, sandaux, bois d’aloës, sel cumin, et alun des- trempez auec du vinaigre, et eau rose. Et que le fondement soit bouché .auec cotlon et estoupes trempez au mesme médicament, en liant fort auec plusieurs plis de bandage. Que l’on iette aussi de l’argent vif dans les narilles, oreilles, et bouche : car auec cela on garde que son cerneau ne découle. En apres il commande que tout le corps soit confit dudit médicament. Et dit que finalement il soit oingt d’alkitran 1 qui est la poix noire. Et veut que auec bandages conuenables soient resserrez tous les trous, et tous les pores du corps, ce que l’vsage commun fait en cette maniéré. Qu’on ait vue grande quantité de sparadrap, fait auec de la poix noire, résiné colophonie, encens, mastic, styrax, gomme arabique, et dragacanth, et de la poudre jà dessus ditte : duquel en soit fait grande quantité à part, tellement que chaque iambe en soit enueloppée en par- ticulier iusques aux fesses, et chaque bras jusqu'aux espaules, et puis tout le reste du corps, iusques à toute la teste. El le sparadrap soit cousu bien ferme, et les couslures soient enduiltes auec de la poix, et que les bras soient colloquez entour les costez, et les pieds joins selon la lon- gueur. Puis que l’on seine de la poudre sur tout le corps, et les lieux vuides soient remplis d’estoupades roullées au médicament du second clystere. Et puis tout le corps ensemble soit enueloppé auec autre quan- tité de sparadrap, et soit cousu à l'opposile des coustures du premier sparadrap : et que les coustures soient enduiltes de poix, et puis derechef soit surpoudré. Et derechef auec vne autre toille cirée 2 soit enueloppé et cousu, et enduit. En apres auec fortes bandes soit lié, comme on lie les balles, très fermement : puis soit enueloppé d’vn linceul net. Et soit mis dans vne caisse ou chasse de plomb, bien close et enduite auec le fer chaud :’dans laquelle chasse soient mises herbes odoriférantes, roses, marjolaine, mente, balsamine. Ou dans vne chasse de cyprès, ou de 1. Alkitran, ou Alchitran en Arabe, est la Cedrie : laquelle est une sorte de poix qui coule lorsqu'on brûle le bois du cèdre, ou de tout autre arbre de même nature. 2. « Panuo cerato. »