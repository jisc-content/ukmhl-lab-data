BIBLIOGRAPHIE CXLV i’eusse meilleur moyen de restituer lidellement, comme ie pense d’auoir fait, l’ouurage de ce bon Docteur, tissu presques entièrement des sentences d’aulruy. L’autre, pour les coïter à la marge, en faueur des plus curieux, studieux de cette Chirurgie. Car estans ainsi aidez de bon labeur^ ils pourront auoir recours aux lieux citez, pour les voir plus au long : ce qui bien souuent sert d’expli- cation aux passages obscurs : d’autant que la sentence briesfue est tousiours plus difficile, que si on considéré le precedent propos, et celuy qui s’ensuit. Mais à dire la vérité, ie n’ay peu annoter tous les passages iusques à vu, par faute d’aucuns liures. Ce sont quelques-vns en petit nombre, que ie n’ay peu trouuer en aucun lieu, jaçoit que ie les aye très soigneusement fait chercher, le ne sçay si pour auoir esté trop mesprisez, ils sont du tout perdus ou s’ils demeurent cachez en quelques lieux, rongez des vers et tignes, comme Alcoatin, Henric, Iamicr, le compagnon des concordances, Bienvenu (car ce n’est pas celuy qui a escrit des causes secrettes et merueilleuses de certaines maladies et yuerisons), Thadée de Bologne et quelques autres. I’ay consulté la Bibliotequc du très laborieux Gesner, pour voir s’il feroit mention de ces gens-là, et de leurs œuures. Il taisl Alcoatin, Henric et Iamier. Il nomme bien Thadée Florentin, mais non pas le Bolognois. le me suis informé de plusieurs Médecins et Chirurgiens, desquels ie pensois en auoir nouuelles : mais ie n’ay encor 'trouué personne qui les ait veu. Pourra eslre que quelqu’vn ayant leu cecy, m’aduertira d’où ie les recouureray pour acheuer mon prix-fait : comme i’ay eu le liure des quatre maistres, de M. Philippe Guillien Docteur de celle Vniuersité, practicant et régentant pour le iourd’huy en Auignon, lieu de sa natiuilé : homme très humain, curieux, diligent et sçauant, qui m’en a fait plaisir très volontiers. Cependant on aura le grand nombre des autres passages que i’ay annotez d’Hyppocrate, de Galcn, Paul Æginete, Auicenne, Ithasis, Auerrhois, Auenzoar, Rabby Moyse, Azaram, Haly, Rodoan, Halyabbas, Iesus fils de Haly, Acanamusal, Mesué, Dyn, Gordon, Arnaud, et d’autres Princes de Médecine : ensemble des principaux Chirurgiens, Lanfranc, Théodore, Guil- laume de Salicel, Brun, Roland, Rogier, auec ses quatre maistres, et sembla- bles, qui ne sont à mespriser : desquels tous les lieux citez remplissent la marge de ce liure. le n’y ay pastrauaillé seul : car à chercher tant de passages, i’ay employé quelques Docteurs et Escoliers de celte Vniversilé, et nommé- ment pour tous les lieux citez d’Auicenne (qui sont de six à sept cens) s’est pené M. François Humeau mon (ils doctoral, habitant de Poitiers, auiourd’huy très illustre par ses discours et escrits, non moins doctes que subtils. Vraye- ment il s’y porta si diligemment, qu’en cinq ou six jours il me cotta bien fidel- lement tous les passages d’Auicenne. M. François de S. Vertunian, dit Lauau, dudit Poitiers (aussi bien cogneu et renommé, tant par ses vertus et. profonde doctrine, que par son nouucau labeur très exquis, et œuure bien limée, d’un profit inestimable, sur le traité d’Hippocrate des playes de la teste) m’a fort aidé à faire ledit recueil de diuers passages, et à la facture des Indices. le veux bien confesser et tesmoigner cela, pour recompense de leur trauail, et qu’on leur en sçaclie gré : et afin d’inciter les autres d’aider semblablement aux escriuans, des moyens qu’ils peuuent auoir pour auancer la besogne. Or amy Lecteur, ie t’aduertis d’vn autre point : c’est de la raison que i’en- ISlCAISE. — Guy de Cliauliac. •