DO CT. 1, CH. IV. — DES NOEUDS, GLANDES, ESCROUELLES, ETC. 129 de fenugrec, semence de lin, semence de choux confits auec muccilage de guimaulue : et est bien maturatif. Ilalyabhas recommande cettuy-cy : PR. farine des febves, et farine d'orge, de chacun dix drachmes : riguelice, racine de guimaulue, poix, de chacun cinq drachmes : cire blanche, graisse d'oge, de chacun dix drachmes : soyent pilez, et incorporez auec huile vieux, et vrine d’enfant puceau, et dessus vn feu lent soit fait emplaslre. Des remedes d’Auicenne ie prends cettuy-cy : PR. fiente de vache, deux onces : racine de choux, racine de cappres, oignon de mer, figues grasses, de chacun demie once : lupins, et bdellion, de chacun deux drachmes : miel, vinaigre, graisse de porc, crasse d'huile vieux, de chacun tant qu'il suffira : soit fait emplaslre. Brun a esprouué cettuy-cy en tous apostemes durs, Théodore l'a prins de luy : PR. ammoniac, bdellion, et galban, de chacun esgalles par- ties : soient destrempez en vinaigre par trois iours, ausquels estans sur le feu, suit adiousté du bran subtil, et en soit fait emplastre. Rogier pour les escroiielles : PR. racine de feugere, et d'asphodèle, et si on y adjouslait de celle d’hyeble, seroil bon. Soyent cuites en très bon vin, et en les pilant, qu’on y adiousté vn peu de souffre vif, et soit fait emplastre. Mon maistre de Montpellier loiioit souuerainement l’emplastre fait de douze limaces, cuites en vin, ou lexiue de cendres grauelées, ou auec capitel : voire (qui estoit plus fort) il leur en bailloit tous les iours vue seiche, ou confite. La troisiesme intention est accomplie communément, auec les chqses susdites : car toptes choses rcsoluantes, remollitiues, quand elles ren- contrent matière résistant à resolution, meurissent la matière et la meinent à suppuration : principalement si la matière est douce, ou accompagnée de sang : Ilalyabhas toutesfois approprie à les mourir : l’emplastre fait de farine d’orge, d’encens et de poix, incorporez auec vrine d’enfant. Mais Auicenne pour refrener la furie de la chaleur, leur conseille ladite farine, auec eau de coriandre. Il sera plus fort celuy qui est fait de myrrhe, auec le double de lycion, et ladite eau. Or quand ils seront meurs (ce que tu sçauras par les signes de sanie) soyent ouuerts, ou setonnez, et mondifiez auec l’onguent des Apostres, rapporté aux Chrestiens (qui est de grande guérison aux escroiielles malignes, et vlcc- rées), ou auec l’onguent Ægypliac de Rhasis, que nous dirons en l’anti- dotaire : et auec le Diachylon, ou Diapalma qu’il faut mettre par dessus. Et si elles estoyent en lieu que les os fussent contaminez, et corrompus (comme nous dirons cy-apres des jointures), ou quelque mauuaise mori- geration fust suruenuë, soyent régies selon le régime des vlceres, aus- quels ils sont rapportées. NlCAISE. — Guy de Chnuliac. 9