300 SIXIÈME THMTÉ. — MALADIES SPÉCIALES manière de douleur, la diuersité de duration ou perseuerance, la cous- tume, auecle iugement de l’vrine, et des autres superfluitez. Doncques premièrement, comme dit Gordon, soit contemplé le lieu, s’il est rouge, dolent et chaud : s’il se delecte des choses froides, et est desplaisant des chaudes : si maniéré de viure chaude a précédé, et si sa complexion, âge, et autres particularité/ se accordent à la chaleur, il semble assez probable que la goutte soit chaude : mais s’il est au con- traire, qu’elle est froide. Toutesfois en ces choses bien sonnent fait faillir, et met difficulté tant en la signification ou cognoissance, qu’en la curation, le mcslange ou composition des matières, la situation, et la nature des choses appliquées, comme dit Rhasis et Auicenne. Outre ces signes, on trouue selon les susdits personnages, que la goutte commence le plus soutient de podagre, et principalement enuiron le grand arteil, et les costez du pied : et la Sciatique se communique à la hanche, et s’estend iusques au talon. Il est iugé par Hyppocrate au sixiesme des Aphorismes, que toutes maladies podagriques, icelles defluentes, cessent dans quarante iours \ Car (comme dit là mesmes Galen) tout ainsi que le quatorzième est le terme des phlegmons des parties charnues, ainsi est le quarantiesme des nerueuses : d’autant que la substance de la chair est de nature plus rare, que la substance du lien. Car la matière qui est en la chair, est tantost assemblée, et tantost dissipée : mais celle qui est és liens, au contraire, ainsi que dit le texte. Et de là vient que l’on dit estre bon, que tumeur et varices 1 2 apparoissent en goutte : et le contraire mauuais, comme dit le vulgaire. Et c’est, qu’adonc la matière délaissé les parties nerueuses, et se tourne aux charnuës. Les maladies des jointures ont quatre temps, et suiuent le mouuement de leurs matières, comme les autres apostemes : et terminent le plus souuent par resolution, ou par empierrement. Leur propre est ainsi que dit Rhasis en ses Biaisions, qu’elles ne font point sanie, comme les autres apostemes 3. 1. On prend ce terme pour le plus long, outre lequel ne passera le mal : si on fait tout deuoir à le guérir, et bien souuent de soy-mesmes, si on n’y touche point et que le patient tienne bon régime. On donne aussi ledit terme aux delluxions les plus fascheuses, comme quand on dit qu’vn bon rheume dure quarante iours. Car on dit dit communément bon, pour dire grand. (J.) 2. Par varices, il n’entend pas les veines dilatées, qu’on voit à la cuisse et à la jambe; ains les veines d’alentour de la jointure goutteuse, lesquelles sont plus enflées et amples que de coustume; tellement qu’on les aperçoit manifestement, qui auparauant n’estoient pas veuës, ou fort obscurément. (J.) 3. Aussi ne sont pas vrays apostemes, comme le phlegmon qui saisit vn muscle, de la façon que Galen le dit au liure de Yintemperaturc inesgale. Car l'humeur qui.cause la goutte n'est pas semé et espars parmy quelque partie serrée, comme