SEPTIÈME TRAITÉ. — ANTIDOT AIRE 578 ment besoin de purgation, afin de vuiderla superfluité qui nuist : ains aussi aux fins de faire reuulsion et euacuation. Car (dit-il) si le rheume est porté en haut, nous le purgerons par en bas : et s’il va en bas, nous le retire- rons en haut. Mais quand le rheume cesse desià et est arresté, il vaut bien mieux vuider par la mesme partie, ou par sa voisine. Et ceste parole est à noter l. De la quatriesme, pour alléger on donne fort soutient medecine pur- gatiue au commencement des maladies, suiuant la doctrine d’Hyppocrate au second des Aphorismes, en minorant ou diminuant, et non en desra- cinant, comme veut Auicenne au quatriesme de la Cure des fièvres putrides. Car nature allégée digérera plus aisément le résidu, comme il est dit au Commentaire, et a esté allégué cy-dessus en traitant de la phlébotomie, du liure onzième de la Thérapeutique. II. A la seconde question, qui sont ceux qui peu lient conuc nullement porter les purgations par médecines, respond Ilyppocrate au second des Aphorismes, ceux qui sont espais environ le nombril et le penil. Car il faut (comme dit Galen au Commentaire) que les parties basses et de la poitrine soient fortes pour bien purger la matière par le ventre inferieur : comme ceux qui ont fortes les parties d’enhaut, ne sont oflencez du vomis- sement. Et pource il estoit dit au quatriesme des Aphorismes, que lu ne conduiras pas les phthisiques aux purgations supérieures, ains les maigres, selon les membres formez de chair et non selon les membres radieals et spermatiques, ainsi que Albert de Bologne annote là dessus. Car tels pour la pluspart, sont aptes ou enclins à vomir, et le plus souuent à raison de la cholere qui s’engendre en eux, comme il a esté dit au Commentaire. Sont aussi aptes à la purgation (selon Rhasis au quatriesme), les corps qui pechent en régime, à cause du manger beaucoup, et desordonnément. Et ceux qui vsent de peu d’exercice, ont besoin de médecines, au premier de la Conseruation de santé, et en la troisiesme F en du premier. Et ceux qui y sont accoustumez l’endurent mieux. Pource disoit Galen au liure de Wsage des médicaments : Quand lu dois bailler medecine à quelqu’vn, il le faut interroger s’il a accoustumé d’en prendre, et comment s’en porte son ventre. Car s’il l’a accoustumé, il l’endure mieux : s’il ne l’a accous- tumé, il faut sçauoir comment il alloit à la selle estant sain. Et si en santé, ou quand il a accoustumé à prendre médecines, son ventre est obeyssant et bien aisé à lascher, il a besoin de plus legeres et moindres médecines : mais s’il est dur et desobeyssant, de plus fortes. Car telles conditions supportent les médecines : non pas ceux qui sont disposez au contraire : et pour ce ils ne doiuent estre medecinez que bien prudem- ment. 1. « Et est verbum notabile. »