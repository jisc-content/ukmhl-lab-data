I)0CT. Il, Cil. VII. DK LA HOMPUHE D1DYMÀLË 520 De ces moyens, il me semble, que les quatre premiers sont complets et sans fallace : les autres ne sont pas auec fiance de seureté. Ce que nous prouuons ainsi : car ces moyens sont parfaits, et sans fallace, esquels la maladie ne peut reuenir, au quatorziesme de la Therapeatit/ue, comme d a esté cy-dessus allégué au chapitre proëmial. Or par les quatre premiers moyens le mal ne peut aucunement retourner : et par les deux autres peut retourner. Car par les premiers moyens tout le passage est destruit, et en son lieu se fait vu entre-deux d’autre genre, auquel il n’y a point de trou, comme il appert de l'euidence du fait par l'operation : es autres deux, reste le passage auec les trous, combien qu'il soit retressi : mais non pas qu’il ne se puisse dilater, veu qu’il est plus charnu qu’ossu. S’ensuit donc la conclusion, que les quatre premiers moyens sont par- faits, les deux autres imparfaits. le croy bien toutesfois qu’ils vaudroient en la petite rompure, et parad- uenture en la grande pour vu temps, mais non pas tousiours. Comme aussi vaudroit la cauterization du didyme, auec les cautères punctuels triples, ainsi qu’Albucasis enseigne : parce que apres l'escharre, il y demeure vne tant grosse et dure cicatrice, qu’elle est en lieu d’vn escus- son restraignant. Et telle fut l’intention de Théodore et de tous les anciens, que l’opera- tion ne vaut rien, si ne paraient iusques aux os du pend, tellement que toid le passage soit aneanty. Et s'ils opèrent fallacieusement afin de sau- ner le testicule, ils n’ont point d’excuse. Car i’ay veu plusieurs engendrer auec vn testicule : et outre ce, de deux maux, il faut choisir le moindre. Et ie croy bien que quelque vertu sustanlatiue ou nutritiue demeure au testicule, à tout le moins spirituelle et influxiue ou par influance, suiuant la tradition des parties voisines : comme il est dit au cinquiesme de la Thérapeutique, des choses qu’on aualle : Et il demeure le plus souuent auec quelque dessication, ainsi que monstre l’experience. Or de ces quatre moyens là, ie croy (pie les susdits maistres ont estimé le plus asseuré, celuy du cautere actuel. Celuy du rasoir, ils ne le font que en la grande rompure. C’est pourquov Auicenne n’en a pas fait men- tion, ains (qui plus est) il dit, que le fer n’en soit aucunement approché. Mais parce que le feu est terrible, et plusieurs s’affoildissent durant l’ope- ration de la peur qu’ils ont du feu, i'ay choisi pour moy celuy du cautere potentiel : auquel il faut sur tout aduiser, que l'on soit maistrc du corrosif. Car il vaut mieux multiplier les fois, que la quantité. Et l’arsenic en cela est le principal, car son operation (comme il a esté dit des escroüelles) est forte et puissante : et si on l’applique indoctement, il esmeut la fievre et mauuais accidents : d’autant que en petite quantité il fait grande ope- ration, mesmement auprès des membres principaux. A raison dequoy il faut que soit bien delTendu auec du vinaigre, et de la morelle et autres ÎVlCAISE. — Guy de Chauliac. 34