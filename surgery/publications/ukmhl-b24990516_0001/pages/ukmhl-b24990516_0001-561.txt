DOCT. II, Cil. VII. — FISTULES AU FONDEMENT 347 Des fistules qui sont au fondement. Dks fistules qui sont au fondement, les vnes pénétrent dans l’espace du boyau culier, les autres n’y pénétrent point, ains tendent à autres lieux. Et de celles qui pénétrent au boyau, les vnes s’enfoncent plus de trois doigts vers le milieu des muscles du fondement : les autres s’arrestent en deçà vers le bord du cul. De celles qui ne pénétrent au boyau, ains tendent à autres lieux : les vnes vont vers la chair des hanches, et és bords de l’exlreme partie du fondement : les autres vers les os des hanches et de la queue : les autres vers la veseie et racine de la verge. Ce sont les différences qui font diuersificr l’ope- ration. Les causes de ces fistules, sont comme des autres : sçauoir est, apos- temes et hæmorrhoides, et playes mal traitées. Car quand on laisse, outre le deuoir, séjourner la sanie en ces lieux chauds et humides, de prompte pourriture, elle les ronge et altéré, et fait sinuosité et fistules. Les signes des fistules de ce lieu, sont que les susdites causes ont précédé : et la durté, nodosité et engrossissement qui aduient prés du fondement : laquelle aucunesfois s’ouure, quelquefois se ferme : et d'icelle sort virulence aigueuse ou sereuse. La profondeur de la fistule est reco- gneuë auec vne esprouuette de plomb, ou de racine de persil, ou de la coste d’vne feuille de mauue ou de peruenche. On entend qu’elle pénétré au boyau par l’issue de la fiente, et de la ventosité, par le trou de la fistule : et auec l’esprouuette mise par le trou d’icelle, et par le doigt préparé (c’est d’auoir rogné l'ongle et oingt le doigt auec quelque chose grasse) mis par le fondement, quand ils se rencontrent ensemble sans aucun entre-deux. Il est signifié qu’il est au corps des muscles, par la priuation de leurs operations, car ils ne peuuent suffisamment retenir la fiente, ny presser le doigt mis dans le fondement. On comprend qu’elle tend à la veseie par nuisance de l'vriner : et qu’elle va aux parties des os, l’esprouuette le déclare. Il est iugé par Auicenne, qui est suiuy de Lanfranc en cela, que si la fistule du cul ne fait grande fascherie, on la laisse : soit tenue nette auec drapeaux et cotton mollets, et auec lauemens, et le collyre de Rhasis ordonné cy-dessus pour les fistules des yeux, et l’emplastre noir, car sa cure est fort fascheuse. Et parauanture que le patient ne viura pas moins par elle, ains (sans parauanture) dauantage, veu qu’elle est en lieu des hæmorrhoides, et comme vn emoncloire. Et la matière des emonctoires