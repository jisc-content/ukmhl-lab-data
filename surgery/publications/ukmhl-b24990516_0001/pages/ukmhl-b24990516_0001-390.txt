170 SECOND TRAITÉ. APOSTÈMES, EXITURES ET PUSTULES Auicenne veut bien, que Birsen se résolue en apostemes des mam- melles1, ou à pleureusie, mais non pas au contraire. La cure de l’aposteme des mammelles n’a rien de propre, sinon qu’il faut que les repellans soyent domestiques; parce qu’elles sont prochaines du cœur. Car il suffit aux chauds (pour la pluspart) qu’ils soyent au com- mencement, tels que l’huile rosat, auec vn peu de vinaigre, ou l’eau auec du vinaigre : non pas froids, mais chauds. Et quand ils auront passé le commencement, soit fait emplastre auec farine de febues, et fueilles de morelle, et melilot, pilez, et cuits-auec de l’oxymel, et huile sesamin ou d’amandes. S’il semble faire amas, soit meury auec les emplaslres maluratifs, qui sont dits et à dire, spécialement auec celtuy-cy qu’Auicenne lotie : PR. de la moüelle de pain, vn quarteron : farine de febues et racine de guimaulue, de chacun vn demy quarteron : farine de fenugrec, vue once : moyeux d’œufs cuits, trois en nombre : y adjouslant vu peu de saffran, myrrhe 2, et asse puante, soit fait emplastre. Estant meur soit ouuert au lieu plus bas, en forme de Lune, ainsi que monstre Albucasis. Et qu’on n’y mette pas vne grande tente à cause de la douleur : et soit mondifié comme les autres. Mais sil’aposteme esloit froid, soit oingt auec huille de spic, et de lys, 1. Les plus vieux exemplaires onticy, Sirsen, du texte d’Auicenue semblablement corrompu, et ce d’vne faute 1res lourde, veu que celuy mesmes auoit donné aupa- rauant vn aduis, de l’abus que quelques-vns font en la signification de ces mots, Birsen, et Sirsen. Apres lequel aduertissement, Auicenne adiouste cette explication, Birsen (dit-il) est diction Persique : car bir, signifie poitrine, et sen, aposteme; Sirsen aussi est Persique : car Sir, veut dire teste, et sen, aposteme, ou maladie. C’est, que par ce mot est dénotée principalement la phrenesie qui est inflammation des menynges ou tayes du cerueau : comme Karabite, selon la mesme autheur, est proprement l’aposteme de la substance du cerueau. 11 faut donc icy lire Birsen, qui signifie très proprement la pleuresie par inflammation du diaphragme, à laquelle s’ensuit nécessairement resverie, et quelquefois Sirsen. De là est, que ledit Auicenne demande, parlant des signes de la pleuresie, quelle différence il y a entre Sirsen, et Birsen, quant à la resverie. C’est, que la permixtion de l'entendement (ainsi appelle- il la resverie) aduient en Sirsen dés le fin commencement : mais en birsen vient apres, et quelquefois ne suruient que quand on est prés de mourir. Quant à ce Cuy adiouste, « ou à pleuresie » il est mal transcrit : car il faut ainsi lire du texte d’Auicenne : Et bien souuent birsen se résout en aposteme mammillaire, et il y a quelquefois lieu de craindre la pleuresie. Desquels mots le sens est tel : Tout ainsi que l’aposteme du diaphragme est souuent conuerty en mammillaire, auec bon suc- cez, aussi quelquefois il faut craindre, que cetluy-cy ne se transmue en pleuresie (de laquelle birsen est espece) comme par l’indu vsage des repellens. Guy adiouste, « mais non pas au contraire » : enquoy il ne signifie pas qu'Auicenne contredise à Hippocrate, et qu’il nie de l’aposteme des mammelles pouuoir aduenir sirsen (car il semble que Guy a ainsi leu, s’abusant auec les autres), ains seulement qu’Avi- cenne n’a pas dit cela. (J.) 2. Les autres lisent vin, en lieu de myrrhe. Toutefois Avicenne n’a point fait mention du vin. (J.)