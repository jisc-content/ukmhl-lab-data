ANATOMIE PREMIER TRAITÉ 54 tien en forme de bec, qui a esté ditte : et tend vers le petit doigt, faisant en dehors vue eminence bossue, en mode de chenille. Le mineur est en haut, et dés le ply du cotilde, iusques à la main, il tend vers le poulce, comme s'il y vouloit adiouster ou s’adiouster auec luy. Et en chasque teste ou bout d'iceux, y a des fosses qui reçoiuent les ron- deurs; dQuers le coulde, ils reçoiuent les rondeurs faites à degrez de l’adiutoire, auec l’addition en forme de bec dudict coulde : et vers la main, les rondeurs des os de la main. Ils sont tous deux plus gros, et conioincts en la ioincture : et enuiron le milieu, plus gresles et plus esloi- gnez, afin qu’ils contiennent nerfs, et muscles. Et ou ces deux focilles terminent, et sont contigus aux os de la main, là se fait la iointure, et elle y commence : en laquelle y a trois rangs d’os, desquels les inferieurs se ioignent de leurs rondeurs aux fosses des supérieurs. Au premier rang y a trois os, car l’addition du focillc est quasi par dessus, tenant le lieu d’vn os ’. Au second rang y en a quatre, et au supérieur y a vne petite bouëtte, en laquelle s’affermit le premier os du poulce. Les os de ces deux rangs sont cours. Au troi- siesme rang y a quatre os, plus longs que les autres. La première partie des deux rangs est nommée Rascete, ou Carpe; l’autre partie est dicte Peigne, ou Métacarpe. Puis viennent les doigts : le chacun ayant trois os, et ils sont cinq. Doncques il y a aux doigts quinze os : et onze en la main, et deux au bras, et vn en l’adiutoire, et par ainsi en tout le grand bras, ou grande main, il y a vingt et neuf os. Dequoy appert le nombre des parties des- dits membres. Reste à voir des maladies qui leur peuuent aduenir en grand nombre : comme apostemes, playes, dislocations, fractures, paralysies. Et par l’ana- tomie de ces parties vous pouuez voir, que les incisions y doiucnt eslre faites de long, et suiuant les riddes : car ainsi vont les muscles. Pouuez aussi voir, qu’entre leurs iointures, la plus difficile à desnoiier et à ré- duire est la cubitale : la plus aisée, l’humerale; et moyenne, la manuelle. Pouuez aussi voir les parties, ou endroits, vers lesquels plus proprement se fait la desnoüeure. Pouuez aussi considérer, qu'en la paralysie de ces membres, les remedes doiucnt estre appliquez enuiron les vertebres du col, parce que de là deriuent leurs nerfs. I- « Quia additio focilis quasi est desuper teneus locum vnius ossis. »