66 PREMIER TRAITE. — ANATOMIE deuers les Isles, dequoy ils sont appelez Isles, ou os des Isles. Au milieu d’eux par dehors, sont les cauitez appellées bouëttes, esquelles sont reçeuës les testes îles os des cuisses, et là mesme incontinent apres tirans vois le siégé, il y a en chacun vn grand trou, duquel dit Galen au seiziesme de l’Vscige, neufiesme chapitre : entre la teste de la cuisse, et les os du penil, il a esté necessaire de faire vn grand pertuis, et un sentier par lequel descendissent les nerfs, et muscles, veines et arteres, qui d’en haut sont portez en bas. Ils sont aussi de la part du penil estroits en sorte de branche, se joignants audit penil. lût iaçoit que reniement ne soit qu’un os, toutesfois il a Irois appellations : et pourtant quelques-vns disent, que sont trois os : sçauoir est l’os des Isles par le haut, l’os du penil 1 2 par le deuant, et l’os de la cuisse par le milieu. Des parties contenues, la première qui se rencontre est la vescie, qui est vn certain réceptacle, comme vn bassin, ou vn sac, de la superfluité vrinale qui transcolle des rognons à elle. Sa substance est membraneuse, lorle, composée de deux pannicules. Sa forme est ronde. La grandeur, ou capacité, comme d’vne pinte. Sa situation est immédiatement soubs le penil. En la vescie sont implantez deux conduits ou canauls longs, descen- dants des rognons, qu’on nomme Pores vritides ou vreteres, entrans par ses eostes diagonellement, apportans l’vrine des rognons. Il y a aussi en elle vn col charnu, auec des muscles qui ferment et omirent, lequel sortant d'icelle, trauerse le perinée en se refleschissant, iusques à la verge aux hommes : aux femmes sans reflexion, iusques à deux doigts dans la vulue. Par iceluy est reietlée l’vrine en dehors. Dequoy appert l’action, la substance, la situation, et le reste qu'on recherche aux autres membres. Il appert aussi, qu’elle est prompte à oppilations, à raison de son col, et à pierres, à cause de l’vrine sablon- neuse qu’elle reçoit, et retient. D’elle on a apprins la maniéré de syrin- guer. Elle indique aussi, que l’incision à cause de la pierre, doit estre faicte au col, et hors la cousture du perinée : comme sera dit cy apres en la curation. Les vaisseaux spermatiques, sont certaines veines qui naissent auprès des rognons, de la veine cane, et de l’aorte descendante. Ils portent du sang aux testicules, tant du masle que de la femelle, esquels ils deuient sperme, par vue derniere digestion h Sperme est la semence, et le germe de nature humaine. Aux masles ils passent en dehors, parce que leurs testicules sont dehors : aux femmes ils demeurent en dedans, parce que les testicules des femmes sont dedans, comme il sera dict. 1. « Os pectinis sive puppis », édit, de 1337. Ms de Montp. : « los du pectine ou du penil ». 2. « In quitus per vlteriorem digestionem efficitur sperma. »