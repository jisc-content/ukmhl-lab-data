2S."» DOCT. II, Cil. VI. — IM.AIES 1)1 VK.YJ’ltE Quant a la curation, les playes du ventre qui ne pénétrent dedans, n’ont rien de propre sinon la ligature dessus ditte en la poitrine. Car elles sont traitées comme playes charnues : auec cousture s’elles en ont besoin et autres remedes incarnatifs. Celles qui pénétrent, par lesquelles il ne sort rien d’aucun membre, et n'y en a aucun de blessé, sont pensées de mesme sorte, sinon qu'elles ont vne cousture propre, laquelle est de diuers diuersement ordonnée. De la cousture du ventre. Quelques-vns (comme Galen) commandent de les coudre tellement, que siphac s’vnisse auec mirac : car de sov, sans chair, estant exangue, et nerueux, il ne peut conuenablement eslre consolidé; qui plus est, il s’en ensuyuroit rupture, pour la lasclielé de la chair du mirac. I. La cousture est ainsi laite : Que au premier point, l'aiguille entrant par vne léure, ne touche pas au siphac : puis de par dedans poignant l’autre léure, qu’il le perce auec tout le mirac, et soit l'ait vn nœud sur la playe. Au point ensuiuant l’aiguille entrant par vne léure, perce tout le mirac et le siphac, et Centrant par l'autre léure, laisse le siphac, et perce le mirac, et soit noué extérieurement. Que l’on procède ainsi par les autres points, tant que tout soit suffisamment cousu. II. Galen assigne vne autre façon, Albucasis la reçoit. C’est la com- mune façon et la plus legere, mais non pas la plus seure. On fait ainsi : tous les quatre bords des deux léures soient cousus ensemble, auec vn point et vn nœud : et qu’on y face tant de points que seront necessaires. III. Albucasis met la troisiesme façon, poignant auec des aiguilles, comme dit est, et y laissant les aiguilles, tournoyant le fil par dessus, ainsi que font les femmes en leurs manches, suiuant ce qu’a esté dit auparauant de la cousture au propos commun, auquel il faut recourir pour cette-cy. IV. La quatriesme façon est de Lanfranc, et Ilenric l’a acceptée. C’est, que l’on fiche vne aiguille auec du fil à vne léure de par dehors, et qu’on perce tout le mirac, et siphac. Puis de par dedans en l’autre léure, tirant au dehors, soient aussi percez le siphac, et mirac. En apres laissant es- pace d’vn petit doigt depuis le premier point, feras le second point de la mesme aiguille, auec le mesme fil non coupé ne noué, en celte sorte : En la léure qui a esté dernièrement percée, l’aiguille soit fichée du dehors au dedans : puis en l'autre léure soit fichée du dedans au dehors, com- prenant lousiours les siphac et mirac. Et adonc prés de l’aiguille tu trou- ueras le bout du fil, que tu as auparauant laissé dehors. Lors soient liez ansemble les deux chefs du fil, faisant en deux points vn seul nœud à coslé. Et ainsi le fil ne passera iamais sur les léures de la playe, ains paroistra seulement és costez. La cousture estant faite qu’on y applique les autres remedes, et soit bandé.