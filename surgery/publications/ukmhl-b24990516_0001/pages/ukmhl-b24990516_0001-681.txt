407 DOCT. Il, CH. II. — DE LA RONGNE DES PAUPIÈRES silac, xero fonny, vlceration, et semblables. Car tous ceux-cy le plus souuent sont auec rongne : et outre ce, en la rongne y a de l’aspérité, et des grains au dedans de la paupière, auec quantité de larmes, et quelque inflammation de l’œil, comme Galaf Azaram dit. Et pource on en met quatre especes, qui ne sont que degrez de plus ou moins, comme il a esté dit en l’ophthalmie. La cause de la rongne est matière salée, nitreuse, faisant venir en premier lieu demangement, puis la rongne, comme dit Auicenne. Et le plus souuent aduient apres l’ophtlialmie, et les vlceres des yeux : comme dit Alcoalin. Elles ont grande affinité : et pource pour la cure de la rongne il faut recourir à la cure d’icelles. On a ses signes, par les choses dittes en la précédente description : et sont manifestes par le renuersement de la paupière. On la renuerse en la pressant d’vne esprouuette platte, ou d’un denier rond, cl en la tirant doucement auec les poils la paupière est renuersée. On iuge que plusieurs dispositions se compliquent auec la rongne, et pour ce elle est de difficile cure, comme Rhasis tesmoigne, et comme il sera dit cy-bas en parlant du Scbel. Sa curation a double régime : vniuersel et particulier. L’vniuersel quant à la diette, purgation et deriualion, confortation du cerneau, exicca- tion et interception de la matière rheumatique, est fait comme il a esté dit es apostemes, en ophthalmie, et vlceres des yeux. Le particulier ordonne le baing, et la fomentation auec eau rose, dans laquelle on ait eslèint du fer, ou d’eau cuite auec des roses et lentilles : et l’application d’aulbin d’œuf, auec huile rosal et jus de pourpier, ou de pissenlit. Ces choses ostent le demangement, comme dit Alcoatin. Brun escrit que l’eau rose auec du vin blanc, en laquelle est vu peu d’aloës hépatique, est bonne. Et l’eau rose en laquelle est vn peu de couperose, ou du verd de gris, ou (selon Alcoatin) de l’alun et du salfran, est bonne et belle. i. Silac, selon Auicenne, est vne grosseur es paupières, prouenant de matière crasse et nitreuse, de mauuaise disposition : à raison de laquelle les paupières deuiennent rouges, et le poil en tombe : cause vlceration aux endroits esquels sont fichez les poils, etc. On pourroit aussi escrire, salai, qui est (comme on lit en la vieille exposition des noms Arabiques, sur le mesme Auicenne) vne maladie des yeux, qui aduient aux enfans, à cause du pleurer, et c'est comme rongne. On lit encor plus souuent, silac. Rhasis écrit sulac au second liure du Continent, sixiesme chapitre. Xere (comme dit Iesus Haly) est le signe que le malade sent, auant que luy aduienne rongne en la paupière : et quand on le frotte auec importunité, le lieu s’aposteme. 11 semble à le voir que ce soit vn coup, ou la piqueure de quelque mouche, ou d’vne punaise, ou d’autre bestiole : et sa couleur est rouge. (J.) Ming, croit que xere et sulac sont deux degrés de la maladie, le xcrc est quand la maladie est dans son commencement, et sulac quand elle est fort avancée ou déjà vieille.