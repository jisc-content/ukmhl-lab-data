o 6 PREMIER TRAITE. — ANATOMIE lu trenches la poitrine par les costez, et que tu osles la part du douant, et sagement, à cause du Mediastin : et les parties internes t’apparois- tront, desquelles la première et principale, est le cœur, qui est prin- cipe de vie. El partant, comme Roy et Seigneur il est assis au milieu de la poitrine, sans décliner à quelque part, suiuant le dire de Galen au sixiesme de ÏVsarje. Et cela soit entendu, centrallement : car quant à sa partie basse, elle semble décliner vn peu vers le coslé gauche, à raison de la place du foye : et quant à la haute, vers le costé droit, afin qu’il donne lieu aux arteres. La forme du cœur, est comme d’vne pomme de Pin renuersée, d’au- tant que la pointe du cœur va vers les parties inferieures du corps, et le large (qui est sa racine), vers les supérieures. La substance du cœur est dure, quasi musculeuse, ayant en soy deux ventricules, dextre, et senestre, et au milieu vue fosse, comme dit Galen, esquels est digéré le sang grossier alimentaire, venant du foye, et est fait subtil, et spirituel : lequel est delegué par les arteres à tout le corps, et principalement aux autres membres principaux : au cerneau, où en se digérant il reçoit autre nature, et est fait esprit animal : au foye, et est fait naturel : et aux testicules, où il est fait generatif : et à tous autres membres pour les vinifier, et reparer : car c’est l'instrument de toutes facultez, parfait lien' du corps, et de Rame. Et pourtant au cœur y a deux orifices : par le dextre, entre et sort le rameau de la veine ascendante, qui porte le sang du foye en haut, et vne portion (qui est dite veine arleriale) va pour nourrir le poulmon : et le résidu, montant plus hault se ramifie en plusieurs rameaux iusques aux exlremitez1 2, comme dessus a esté dit. Et du senestre orifice en sort la veine pulsatile, de laquelle vne portion va au poulmon, qui est dite, artere veinale, portant les vapeurs fumeuses au poulmon, et introduisant l’air3 pour ralfraichir le cœur. Et l’autre portion se ramifie en bas, et en haut, comme il a esté dit des autres veines. Et sur ces orifices y a trois petites peaux, qui omirent et ferment l’entrée du sang et de l’esprit en temps conuenable. Et prés d’iceux y a deux oreilles, par lesquelles entre et sort l’air, qui luy est préparé du poulmon. On trouue aussi au cœur vn os cartilagi- neux, pour Raffermir, et fortifier. Le cœur aussi est couuert de certaine caissette, forte, et membraneuse, nommée de Galen, Péricarde, h laquelle descendent des nerfs, comme aux autres entrailles du dedans. Le cœur est lié auec le poulmon, et est soustenu et affermy par le Mediastin. Des- quelles choses il appert, qu’il a alliance avec tous membres. Appert 1. « Completum vinculum. » 2. Le ms. de Monlp. dit : « Et le résidu se ramifie en montant amont par plusieurs rames et monte sur le chief ». 3. « lnlroducens aerern. »