TROISIEME TRAITÉ. — PLAIES 276 QVATRIESME CHAPITRE Des playes des espaules, et des bras. es playes do cos membres n’ont rien de propre, que la pro- gnostication, la ligature et situation. Elles sont quelquefois faites en la chair, quelquefois és os. On iuge que les playes des espaules, à cause des nerfs qui descendent aux bras, sont suspectes de douleur, et de perte de sen- timent et mouuement aux bras. D’auantage les playes du ply du coulde sont à craindre, pour raison des grosses veines qui font grande hæmor- rhagie. Outre ce, les playes du coulde et de toutes jointures, sont sus- pectes de douleur, et apostemation, et endurcissement ou particulière conuulsion, à cause de l’infiltration des os. et ligaments : et pour la situation du lieu, d’autant qu’elle est basse. Car elles ne peuuent estre mondifiées parfaitement et ainsi la matière est enclose, retenue et endurcie, et le mouuement de la jointure se perd. De la playe qui est à deux ou trois doigts prés de la jointure, il a esté cy-deuant iugé. Quant à leur cure, elle différé peu de la commune curation susdite : sinon que la cousture des playes de l’espaule a besoin d’estre forte, et spécialement auec des chenilles, à cause de la grandeur et pesanteur du bras. Bandage de l'espaule. La ligature incarnatiue est icy faite, d’vne bande à deux chefs, et qu’en mettant vue pelotte d’esloupes sous l’aisselle, on commence là mesme par le milieu de la bande, et en met- tant la bande sur l’espaule, la tournoyant 1 en croix dessus la playe, soit liée, ou soit cousue sous l’autre aisselle : et soit ainsi tant de fois reuoluë2, qu'il soit assez. Celle qui est pour retenir les médicaments, se fait en façon d’vnc manche, la liant auec deux rubans à l’autre aisselle. Et és playes des bras, il faut que le bras soit tenu contre la poitrine auec vne seruiette, pendant du col : sauf en la playe du coulde. Car en cette-cy il faut que le bras ail situation droite, afin que la playe ne se rompe. Les ligatures et soustencments des doigts et de toute la main, soient faites à la volonté ingénieuse de l’operateur. Du remollissement des duriez (pii restent apres la guérison des playes de ces membres, il en a esté dit en partie en la curation du schirre, et en sera dit cy-apres dauantage. 1. « Voluendo », volverc, rouler, enrouler. 2. « Reuolual », revolvere, rouler en arriére, etc.