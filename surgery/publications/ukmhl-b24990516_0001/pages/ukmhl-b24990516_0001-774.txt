îj.-jO AYIIDOTAIRE SEPTIÈME TRAITÉ. obmise, tout autre est sans efficace ès maladies sanguines, au neufiesme de la Thérapeutique), il conuient commencer par elle. Phlébotomie est incision de veine, éuacuant le sang, et les humeurs qui courent auec le sang dedans les veines. Ainsi l’a descrit Arnaud, au liure de Opéré particulari, en lequel il ameine par exemple l’operation de la phlébotomie : Et pource aussi, disoit Auicenne, en la quatriesme du pre- mier, que c’est vne éuacualion vniuerselle, vuidant la multitude, et en la première du troisiesme, que c’est vne commune éuacuation des humeurs. Et Galen au sixiesme des Aphorismes : Quiconques ont besoin de phlé- botomie, elc., dit, que la phlébotomie est remede commun à toutes mala- dies pléthoriques. Et est, selon Rhasis, au quatriesme de ses Livres à Almansor, fort profitable pour conseruer la santé, et pour la curation des maladies, si elle est faite ainsi qu’il appartient. Mais si elle est faite autre- ment, elle cause débilitation de vertu, et génération d’hydropisie, et autres mauuaises maladies, et fait que la vieillesse anticipe. La phlébotomie fait de grandes choses, comme Galen le preuue en son liuret de la Phlébotomie, parlant du Romain qui auoit mal aux yeux : où il est dit aussi, qu’vn Erasistracien fut nommé Sanguifuge ‘, de ce qu’il delTendoit la saignée. Ce remede est plus seur que la Pharmacie, car en la phlébotomie on a principalement ce bien (ainsi qu’il est escrit là mesme) que quand nous la voulons arrester, nous l’arrestons : mais ce qui est vne fois aualé dans le ventre, il opéré, et ne le pouuons arrester comme il nous plaist. Sur ce notable remede, Galen recherche cinq questions, audit liuret de la Phlébotomie. La première, qui sont ceux qui ont besoin d'eslre vuidez. La seconde, qui par phlébotomie. La troisiesme, qui sont ceux qui la peuuent supporter. La quatriesme, par quelles veines il la faut faire. La cinquiesme est, de la mesure de la saignée. En apres il détermine du temps, et les autres Docteurs ont adjousté quel régime il y conuient obseruer. I. La première est enquise, par la presence des deux repletions, sçauoir est quant aux vaisseaux, et quant à la force : comme il est distingué au liure de la Multitude ou pléthore, et au quatriesme de Y Entretien de santé. Car toutes repletions doiuent eslre vuidées (ainsi que la doctrine d’Hyppocrate crie en ses Aphorismes), soit de la part sanatiue, soit de la preseruatiue, à ce qu’en nous et sans cause on n’vse ses paroles à telles distinctions, comme dit Galen au Commentaire. IL La seconde est demonstrée par la replelion des veines (au commen- taire : Douleurs des yeux, et au quatriesme de YEntretien de santé, et 1. Quelques autres lisent Sang-craignant (sanguis trepidus) : lequel mot respond mieux à la diction grecque aüxa?oêoç. (J.)