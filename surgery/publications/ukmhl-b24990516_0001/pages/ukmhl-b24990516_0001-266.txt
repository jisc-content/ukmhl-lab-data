52 PREMIER TRAITE. — ANATOMIE de la partie supérieure des os de la poiclrine, el a deux branches : l'vn va à vne espaule : et l’autre a l’autre. Il lie et asscurc ces deux additions rostrales, ou eu forme de bec, à ce que la fosse du milieu tienne plus ferme la teste de l’adiutoire en sa joincture *. Et ne sont ces additions, autres os que de l'espaule, comme disent Lanfranc, et Ilenric, ains sont parties substantielles d’icelle 2. Et que cela soit vray, l’experiencc l’ensei- gne : et ainsi l’affirme Galen au treiziesme de l'Vsage des parties, chap. onziesme et douziesme, disant : De l’espaule est l’acbromion (c’est à dire l’extrémité du sommet de l’espaule) qui la couure et l’accouple à la clauette, comme deuant eslre la couuerture et ensemble la garde de toute l’articulation du sommet de l’espaule : empeschant quant et quant la teste du bras d’eschapper par en hault. Et outre ce, il a trois grands tiens qui vont de la leste de l’espaule à l’adiutoire, et tout à l’entour il est estraint de fort grands muscles, qui viennent de la poictrine, et de l’espaule, implantez à l’os de l’vlne, et le mouuans, les vns tirans en haut, et les autres en bas, et les autres le contournant en cercle. La partie soubs ladite ioincture est nommée aisselle : qui est remplie de chairs glanduleuses, à laquelle est assigné Y emo notoire du cœur. Consequemment il faut dire du bras, qui est dit la grande main, laquelle Galen diuise en trois grandes parties, au second de l’Vsage, chapitre deuxiesme : L’vne est dit le ulne, l’autre petit bras et l’autre est nommée Acrochiron 3, c’est à dire petite main : laquelle aussi a des parties dessus nommées. Quoy et quelle est sa peau et sa chair, il appert comme des autres. Quant aux arteres, et veines manifestes, qu’on trouue és bras, on en parle ensemblement pour la cause dessus ditte. Quand donc elles, en se ramifiant, sont venues de leurs principes aux aisselles, là se départent en deux rameaux : desquels l’vn tend à la partie externe du bras, l’autre à l’interne. Celuy qui tend extérieurement, soudain se ramifie, et vn rameau monte en liant derrière l’espaule, et à la teste, et l’autre descendant se ramifie en deux : desquels l’vn se diuise par le bras extérieurement en plusieurs parties, et est appellé la chordc du bras. L’autre rameau des- cend de la part supérieure du bras, et se manifeste au ply du coulde, et là est nommée Céphalique : et de ce lieu descend à la main, et se mani- feste entre le poulce et l’indice : est ditte, Céphalique oculaire. L’autre partie qui a esté diuisée aux aisselles, laquelle tend à la part E « Caput vuulae in iunctura »; le ms. (le Montp. dit : le chief de l’adiiictoire; Canappe dit : tienne plus fermement le bout du bras en la ioincture. 2. Galen a voulu qu’entre la clavette et l’épaule y ait certain os, lequel se nom- mast catacleis ; Lanfranc el Ilenric semblent avoir suyui celte erreur. (J.) 3. Canappe dit : « l’vne est appellee le bras, l’autre est dite vlna, et l'autre est appellee acrocheiron. »