DOCT. II, CM. II. — DE CHOSE FICHÉE AU GOSIER SIo fenestrée. Mais parce que ceste maniéré ne m’est pas coustumiere, sinon quelquefois pour résoudre, ie la délaissé. De l'enflure et engrossissement des amygdales. L’engrossissement et aggrandissement des amygdales et autres parties du gosier, sont traitées auee des mesmes medicamens que l’vuule, et comme ont esté cy-dessus traitez les apostemes squinanliques. Et s'ils ne sont guéris par ce moyen, il est force de les couper, d’autant qu’ils empeschent de respirer, et aualer, comme dit Ilalyabbas. Toulesfois le conseil d’Allnicasis est, que (comme il a esté dit de l’vuule) si elles sont de couleur brune ou noire, et dures sans sentiment, qu’on ne les touche pas auec le fer. Et quand elles sont blanches, et molles, et bien traita- bles, que au deuant du Soleil soit mise la teste du malade au sein du Médecin : et la bouche ouuerte, la langue soit abbaissée d’vne palette propre à cela : et qu’on prenne vue des amygdales auec vu crochet, et soit tirée vn peu dehors et (se gardant des membranes, et parties adjacentes) soit coupée auec des ciseaux mousses, ou auec vn instrument semblable à la faucille. Et apres vue, qu’on aille à l'autre, comme disoil Ilalyabbas. L’incision faite, il gargarizera de l’eau rose, et du vinaigre : et qu’on fasse le surplus dit en l’vuule. Du remede, si quelqu'un a aualé chose qui empesehe. S’il y a fiché au gosier, os, ou areste, et qu’on les voye à l’œil, on les prendra et tirera dehors auec des tenailles courbes propres à cela, ayant abbaissé la langue. Si on ne le peut tirer, qu’on le pousse en bas auec vne verge de plomb vn peu courbe, comme dit Allnicasis. Mais si on ne le peut voir, Àlbucasis veut que l'on donne des sorbitions gluantes, afin qu’il descende auec elles, en humant et aualant. 11 sert aussi de gar- gariser de vin cuit, ou de la décoction de figues. Et on loué d’oindre le col auec huiles violât et d’amandes chauds, et auec du beurre. Et si à tout cela il ne descend point, qu’on luy donne à aualer vne bouchée de pain sec, ou vn lopin de naueau, il descendra. Si cela n'y sert, qu’on luy pro- uoque le vomissement, beuuans tous les iours vne once de nasitort, pilé en eau chaude. Car il repousse en vomissant, ce qui est retenu, comme dit Auicenne. Et si cela ne vaut, qu’on lie vn lopin de chair de bœuf mal cuite, ou d’esponge, auec vn filet fort, et soit à demy aualé, puis soudain retiré : et ce qui est retenu sortira, soit pain, soit areste, ou phlegine aggluanly. Et si c’esloit quelque chose dure qui fust grande, que l’on presse adonc les espaules, et le col soit fort frappé derrière.