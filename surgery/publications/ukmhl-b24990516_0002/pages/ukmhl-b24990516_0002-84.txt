INTRODUCTIOiX LXXII X Item, ordonnèrent de non reveler le secret de la conipaignie des Chirurgiens quant on est a lexamen ou en aucune collation \ sur la peine destre repute pour parjure et de paier lamende de cinq solz, ou a la voullonte desditz Jurez et d’aucuns Maistres, au proufflet de ladicte Contrarie, si ce nestoit chose licite a reveler (a. 7j. XI Item, ordonnèrent que tous ceulx qui vouldront entrer en ladicte Confrarie comme Chirurgiens, payeront un franc pour entrer. XII Item, ordonnèrent que lesditz Chirurgiens entrans en ladicte Confrarie doihvent jurer avant quilz soient-receus, par les sermens dessusditz, a tenir bien et loyaument a leur pouvoir tous les pointz et estatus de ladicte Confrarie (a. 8). XIII Item, ordonnèrent que comme il est et puet estre a Paris, par procès de temps, aucunes gens qui sentremettent de loffice de Chirurgie, et toutesvoies ilz ne sont pas souffisans a ce faire, et par ce en puet ensuivre moult de perilz, pour laquelle chose fut ordonne que lesditz Chirurgiens mettent peine de expeller lesditz faux pratiquans, selon la teneur de leur privilège : et ce point soit très estroitementtenu et pourchasse, aux dépens de ladicte Confrarie (a. 20). XIV Item, ordonnèrent que se aucun Chirurgien Maistre, confrère de ladicte Confrarie, par cas de fortune, devenoit pauvre, que lesditz Chirurgiens confrères seront tenuz ayder audict pauvre Chirurgien, chacun du sien, selon son pouvoir et son vouloir, selon lestât dudict decheu (a. 21). XV Item, ordonnèrent que se il avenoit que aucun Maistre Chirurgien eust visite aucun malade en cas de nécessite ou autrement, et il plaisoit au malade ou a ses parens d’avoir autre chirurgien pour le visiter, le survenu sera tenu de faire con- tenter le premier, apres la visitation faicte par ledit survenu, selon le cas et la qualité de la personne. Et ou cas que ledict premier Chirurgien ne seroit content du salaire a luy faict, icelluy pourra avoir recours au Prévost et communaulte desditz Chirur- giens, pour en disposer ainsy quil appartiendra, et qui fera autrement il sera repute pour parjure et prive de ladicte communaulte, et^payera lamende d’un marc dargent applique au prouffict de ladicte Confrarie (a. 22). XVI Item, nul Chirurgien ne doit oster juridiction nulle a nul de ses compaignons, sur peine destre repute pour parjure et de paier lamende dun marc dargent, ne ne doit prendre juridiction sil nest Maistre. Et pareillement, lesditz Chirurgiens ordonnèrent que nul Maistre passe de nouvel (nouvellement reçu) ne pourra tenir ni exercer nulle juridiction a son propre et prive nom, pour les inconve- niens qui en pourroient ensuir, jusques a quatre ans du moins, et de cet article ung chacun Maistre Chirurgien est tenu de en faire lettre soubs son seing manuel, avant quil soit passe Maistre et la bailler au Prévost de la communaulte desditz Chirurgiens (a. 23-24). XVII Item, lesditz Chirurgiens ordonnèrent, que tous Chirurgiens qui seront passez par lexamen touchant la Licence, seront tenuz de payer avant quilz ayent la Maistrise, et 1. Collation désigne iin assemblée après souper (Du Gange).