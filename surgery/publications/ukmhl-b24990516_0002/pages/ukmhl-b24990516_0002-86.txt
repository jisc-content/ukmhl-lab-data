LXXIV INTRODUCTION DU CosTiL, maislre Jehan de Vinieres, Ma Jehan Drouart, maistre Symon Bour- geois, maistre Oudart de Triquetot, maistre Jehan de Troyes : Et Ma Jehan le Grant, tous ensemble et chacun pour soy, jurèrent et ordonnèrent a tenir ferme- ment ces presens estatutz et ordonnances dessusdites : Et fut ce confirme par lesditz chirurgiens, l’an mil trois cens soixante et dix neuf {a,. 31). Additions de Van 1396. XXV Item, ordonnèrent que nulz ne sera tenu pour Bachelier si ne vient a lexamen, affin que les Maistres sacheht quil seet. Et selon ce quilz saront, les Maistres les doib- vent appeler Bacheliers et traittier amiablement, en payant deux escuz dor. XXVI Item, se aucuns des jeunes hommes qui se dienl a présent Bacheliers, ou ceulx qui vendront ou temps avenir, pour les inconveniems qui en pourroient ensuivre, ne veulent jurer lesditz estatus, et venir a lexamen quant il sera commande des Mais- Ires, Les ditz maistres le doibvent débouter a toujours mais de Licence et de leur compaignie, et les faire pugnir par justice, car autrement se perdrait la science de chirurgie (a. H). XXVII Item, nul Bachelier ne doit tenir varlet comme aprentiz, si nest par le congie des Maistres. Et se aucun a servi ceulx qui se dient Bacheliers, se nest par le congie des Maistres, et le Bachelier et aprentiz doibvent estre déboutez hors de Licence et compaignie des Maistres : car nul ne sera ja bon Maistre sine prent bonne forme, de bon Maistre, de disciple et daprentiz (a. 12). XXVIIl Item, que nulz despens ne se facent de largent qui est en la boeste, lequel est venu daumosnes, si ce nest au service Nostre Seigneur: Et se aucunement yades- peiice outre la recepte du siégé, que ce soit aux despens de ceulx qui feront la pro- vision, ou de ceulx qui les biens useront, si ce nest du commandement des Jurez et Prévost, et aucuns autres Maistres (a. 32). XXIX Item, que nulz Maistres neprengnent nulz aprentiz se Hz ne sont biaux et bien formes, et que lesditz Maistres ayent bonnes lettres deulx : Et si avenoit que lesditz aprentiz se vousissent partir de leurs Maistres devant leur temps et terme faict et acompli, contre la voulente de son maistre, que nulz Maistres ne les preignent, ne reçoivent, ne laissent avec eulx aler, ne pratiquer, ne aprendre, jusques a tant quil ait bonne lettre de quittance de son dit maistre : Et se il avenoit que sondit Maistre luy fut trop rigoureux, que les lurez du Chastellet, appelle avec eux des plus soufflsans maistres puissent, sur ce pourvoir, selon ce que a raison appartient (a. 34). XXX Item, que nulz Maistres ne Bachelier ne prengent nulz apprentizse Hz ne sont clercs grammaricns pour faire et parler bon latin, car la science de chirurgie pourroit autre- ment venir au néant : car ce sera le prouffict et honneur de la science : Et est une chose en quoy le Roy et toutes gens de bien ont moult grant plaisir. Et ce point sur tous les autres soit garde (a. 33).