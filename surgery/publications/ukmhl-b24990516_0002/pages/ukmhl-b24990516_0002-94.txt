LXXXII INTRODUCTION Mestiers de nostre Ville de Paris, Nous de nostre puissance et auctorite Royal et de grâce especial, à yceulz Barbiers de nostre dicte bonne Ville de Paris, pour eulz et leurs successeurs Barbiers à tousiours-maiz, avons agréable et les confermons, et yceus donnons et octroyons de nouvel par la teneur de ces présentes, et voulons qu’ilz en usent à tousiours comme dessus est dit et declarié. Si donnons en mande- ment à nostre Prévost de Paris, qui à présent est et à ceulz qui seront ou temps avenir, et à touz noz Justiciers, Officiers et Commissaires, presens et avenir, ou à leurs Lieuxtenants, et à chacun d’eulz, si comme à lui appartendra, que lesdiz Barbiers de nostre dicte bonne Ville de Paris, et ceulz qui ou temps avenir seront, facent et laissent joir et user paisiblement desdiz privilèges cy-dessus escripts et contenus, et de chacun d’eulz, sans leur faire ou souffrir estre fait sur ce destour- bier ou empeschement aucun; maiz rappellent et facent rappeller et remettent au premier estât et deu, fout ce qu’il trouveroient estre fait ou attempté au contraire. Et que ce soit ferme chose et estable à tousiours. Nous avons fait mectre à ces présentes nostre Séel ordenné en l’absence du grant : Sauf en toutes choses nostre droit, et l’autruy. Ce fu fait et donné à Paris, au mois de May, l'an de grâce MCCCllII* et trois, et le tiers de nostre régné. Par le Roy, à la relation de Monseigneur le Duc de Berry, J. de Monteacuto. (Ordonn. des Rois de France, t. VU, 1745, p. 15.)