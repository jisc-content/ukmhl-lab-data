PIÈCES JUSTIFICATIVES LXXI IV Item, ordonnèrent que le Prévost le fera assavoir apres que ledict chirurgien sera trespasse, et feront chanter une messe de requiem en leglise de St Cosme, a laquelle messe les chirurgiens seront tenuz a estre, sur peine de lamande de deux solz parisis, a tourner au prouffict de ladicte Confrarie. V Item, ordonnèrent lesditz Chirurgiens, que se il avenoit que aucun des Maistres chirurgiens confrère soit trespasse, il est de raison que quatre des plus auctorisez chirurgiens portent le poille sur le corps au moustier et en terre : Et mesmement aussy quatre des Bacheliers ou plus seront tenuz de porter le corps aussy au mous- tier et en terre : Et ou cas que les amis du trespasse le vouldroient faire porter par aucuns portes chappes ou aucuns varies, ilz le peuvent faire (a. 3). VI Item, se le Prévost desditz chirurgiens faict faire aucune assemblée par le consentement des Jurez ou daucun Maistre ‘ : Et il est faict assavoir tant aux Maistres comme aux Bacheliers, ilz encourront en lamende ou cas qu’ilz ny vendront. Et si ilz vont hors depuis quil leur aura este intime, toutevoies aussy bien encourront ilz en amende, laquelle amende sera aux Maistres a six deniers et aux Bacheliers a douze deniers, et au prouffict de ladicte Confrarie, et seront leurs excusations nulles. Et aussy lesdictes assemblées se feront a Saint Jacques de la boucherie, se le Prévost de ladicte Confrarie ne mande autre lieu expressément (a. 4). Vil Item, se aucun chirurgien ne veult paier ladicte peine quant il y sera encouru, le Prévost de ladicte Confrarie le doit et peut faire convenir devant juge ordinaire, aflîu que ledict juge le contraigne de paier, et quil soit repute pour parjure tant quil ayt paye (a. 4). VIII Item, lesditz chirurgiens ordonnèrent, que se aucun Maistre chirurgien est villené daucun Bachelier en chirurgie, et il soit notoire chose entre les autres Maistres chi- rurgiens : icelluy Bachelier sera tenu de payer la somme de vingt solz parisis pour lamende au prouffict de ladite Confrarie, etung cierge d’une livre pesant pour ayder a dire les messes de ladicte Confrarie : et aveques se sera aussy tenu de crier mercy audict Maistre qui aura este injurie, en lapresence desditz Maistres, sy plaistaudict qui aura este injurie, et ou cas que ledict Bachelier ny veult obeyr, il est tenu pour parjure, et lug pcidt on denier le degre de la Licence. Et pareillement, lesditz chirurgiens ordonnèrent, que se aucun Maistre chirurgien est villene ou injurie daucun Licencie ou autre Maistre chirurgien, icelluy injuriant sera tenu de payer lamende telle que le Prévost et la communaulté ordonneront, sur peine destre repute pour parjure de ladicte communaulté (a. 5 et 6). IX Item, ordonnèrent que quiconque sera Prévost de ladicte Confrarie, sera tenu de pourchacier lesdites peines et les autres choses necessaires a ladicte Confrarie, aux ceux et despens de la dessusdite Confrarie (a. 6). 1. Pour faire assemblée est nécessaire pour garder lordre avoir le consentement des deux Jurez perpétuels du Roy au Châtelet et College, et en leur absence dautre Maistre comme le Doyen et ceulx que lesditz Jurez mandent (Delanoue).