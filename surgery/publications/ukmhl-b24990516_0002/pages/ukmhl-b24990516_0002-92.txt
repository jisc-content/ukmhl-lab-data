LXXX. INTRODUCTION que jasoit ce que eulz et leurs devanciers Barbiers demourans eu ycelle Ville et Banlieue, de la nature et à cause de leur office ou mestier de Barberie, aient acoua- tumé de curer et guérir toutes manières de doux, de boces et plaies ouvertes, en cas de péril et autrement, se les plaies ne sont mortelles, toutes les foiz que iiz en sont requis ou appelez à ce, et de bailler pour ce aux paciens emplastres, onniement et autres médecines convenables et necessaires ausdites plaies, doux et boces, ainsi comme bon leur semble, et de ce ont lesdiz Barbiers joy et usé paisiblement et sanz empeschement aucun, par tel et si long temps qu’il n’est mémoire du contraire ; neantmoins les Cirurgiens et Mires Jurez en nostre bonne Ville de Paris, soubz umbre de certains privilèges que ilz se disoiènt et dient avoir de noz prédécesseurs Roys de France sur ce, que aucun ne se puet ne doit mersler ou entremettre en aucune maniéré des choses dessus dittes ne du fait de Cirurgie, fors que lesdiz Jurez tant seulement, qui par la science et art dudit fait de Cirurgie que ilz ont, pevent et doivent mieulx curer et guérir toutes maniérés de plaies et de maladies, et oster touz perilz de corps humains, si comme ilz dient, se sont nagaires efforciez de troubler et empescher lesdiz Barbiers et chacun d’eulx, en l’exercice des choses dessus dites, qui est ou grant préjudice et lésion desdiz Barbiers et de leurs suc- cesseurs Barbiers, et aussi contre raison et le bien publique de touz noz subgiez; attendu que p/u-sicnrs poures gens qui à la foiz ont plusieurs et diverses maladies acci- dentelles, desquelles l'en a par usaige et longue expérience noctoire congnoissancc de la cure d’icelle, par herbe ou autrement, ne pourroient en tel cas, ainsi co)nme ilz font des Barbiers, recouvrer desdiz Mires Jurez qui sont gens de grant estât et de grant sallaire, et ne les avoient de quoy saliffier; et pour ce. Nous qui de tout nostre povoir vou- lons pourveoir au bien publique de nos subgez, et les relever de toutes oppressions, avons par l’advis et deliberacion de nostre Conseil, fait veoir diligemment les privi- lèges desdiz Mires Jurez, et lesdites Parties oyr en toutes bonnes raisons, qu'ilz ont voulu dire et proposer sur ces choses l’une à l’encontre de l’autre, par devant les Genz de nostre grant Conseil et des Genz de nostre Parlement; et avecques ce, avons fait par plusieurs foiz assembler en nostre Court de Parlement et ailleurs, le Prévost des Marchans de nostredite Ville de Paris, avec plusieurs autres personnes, jusques à très grant nombre, pour enquérir et savoir plus meurement et à plain qui estoit la plus prouffitable à ordener à faire en ceste partie, pour Putilité du bien commun et de noz subgez dessus diz. Savoir faisons à tous presens et avenir, que Nous, parle rapport et advis de nostredit Conseil, et de tous ceulz qui pour ce ont esté appeliez et assemblez, eu aussi considération et deliberation sur lesdites raisons desdites Parties, et sur lesdiz privilèges, de nostre certaine science et grâce espe- cial, avons ordené et declairié, et par la teneur de ces présentes ordenons et declai- rons, que lesdiz Barbiers et tous leurs successeurs Barbiers demourans en nostre- dite bonne Ville et Banlieue de Paris, et chascun d’eulz, se ilz sont pour ce appeliez et requis, jndssent doresenavent bailler et administrer à tous nos subgez, emplastres, ongnernens et autres médecines convenables et necessaires pour guérir et curer toutes manières de doux, boces, aposliunes et toutes plaies ouvertes, en la manière que dit est dessus, et qu'il ont use cl acouslumé de faire ou temps passé, sans ce qu’ilz soient ou puissent estre doresoiavent molestez, troublez ou cmpeschiez en ceste partie, par lesdiz cirurgiens et Mires Jurez, ou par vertu de leurdit Privilèges, ou autrement, en aucune maniéré. Si donnons en mandement par la teneur de ces meismes Lettres, à noz amez et féaux noz Genz tenans nostre présent Parlement à Paris, et qui le tendront ou temps à venir, au Prévost de Paris, et à touz noz autres Justiciers et subgiez, ou à leurs Lieuxtenans, presens et à venir, et à chacun d’eulx, si comme à lui appartendra, en commectant se mestier est, audit Prévost de Paris ou à son Lieutenant, que de nostre présente grâce, Ordenance et déclaration, facent et laissent doresenavant à toujours mais perpetuelmeut, joyr et user paisiblement lesdiz Barbiers, et tous leurs successeurs Barbiers demourans en nostredite bonne Ville et Banlieue, et chacun d'eulx, sanz les troubler ne empescher, ou souffrir estre troublez ou empeschiez, ou aucun d’eulz, en aucune maniéré au contraire; mais tout ce qui y soit fait ou attempté, mettent et ramennent ou facent mettre et ramener