228 LIJST VAN SCHRIJVERS, DIE DOOR YPERMAN GENOEMD WORDEN. Actor. Omtrent dezen, eenige malen — blz. 150 kol. b, 154 a, 160 b, 164 b, en 166 a — genoemden schrijver vond ik in de literatuur niets vermeld. Misschien heeft men hier met een verbastering van A 11 o te doen, welke gedachte bij mij opgekomen is onder het lezen van Pagel’s Inlei- ding tot de Cyrurgia Johannis Mesuë. Pagel wijst er op dat in het 59e Kap. van het 111e Boek van dit werk sprake is van een medicus „de prima secta Acon” en hij acht het niet onmogelijk, dat daarmede bedoeld is A 11 o, geneesheer en kapellaan van keizerin Agnes, die de geschriften van zijn leermeester Constantinus Africanus in romaansche verzen overgezet moet hebben. Albrecht van Colene.Albrecht, graaf van Bollstadt, bijgenaamd Albertus Magnus. Geb. 1193 te Lauingen a/d Donau, gestorven te Keulen, in 1280. Hij geldt voor den voornaamsten vertegen- woordiger der scholastiek en als de beste middeleeuw- schen kenner der geschriften van Aristoteles. Van zijn natuurkundige werken verraden de natuurhistorische, inzonderheid de plant- en dierkundige, een omvangrijke, ook op eigen waarneming steunende kennis. Tot zijn werken is ook „de naturis rerum” gerekend, waaruit Jacob van Maerlant voor de samenstelling van de „Naturen Bloeme” rijkelijk heeft geput, maar dat later gebleken is van Albrecht’s leerling Thomas van Cantimpré afkomstig te zijn. Evenmin behoort het welbekende „de secretis mulierum”, dat onder den naam van „Der Vrouwen heyme- licheit” in het middelnederlandseh vertaald is, tot Albrecht’s geschriften. Yperman noemt Albrecht slechts eenmaal, nl. op blz. 190 kol. a. Albucasis, eigenlijk Albu-Casim Chalaf Ben Abbas el Zahraw. Zooals de naam aanduidt, afkomstig van Zahra, nabij Gordova. Hij leefde in de 10de ofllde eeuw en is de schrijver van het voornaamste heelkundige werk der arabische school, waarvoor echter de stof gedeeltelijk aan Paulus van Aegina ontleend is. Overigens heeft hij zich doen kennen als een wondarts van groote ervaring. Zijn beteekenis is eerst later door de Italiaansche en Fransche middel- eeuwsche chirurgen, o. a. Lanfranc, naar waarde geschat. De talrijke afbeeldingen van chirurgische instrumenten verhoogen de waarde, welke Albucasim’s werk voor de geschiedenis der heelkunde heeft. Het is daarom opmerke- lijk dat in de Hss. van Yperman waarin zoo dikwijls van instrumenten sprake is en die ook afgebeeld 15