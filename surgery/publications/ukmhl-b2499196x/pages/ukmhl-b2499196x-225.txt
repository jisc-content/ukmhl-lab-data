167 B 147c. wits wijns ende zoodt te gadere ende daerin doopte hi een linen cleet. ende dat doorgaette hi met ere scaren in vele steden, ende leit also op thooft. Ende daerboven so leide hi .1. plaester van stoppen genet in warmen wine ende dat uut geduwen. Ende daerboven .1. van drogen stoppen. Ende aldï/,s so bant hi thooft entre plaestren daerop so dat se niet en mochten af gaen. Ende was die wonde wijt. hi nayese te gadere. Aldns genas hi die wonden sonder anijs Entie daer storven die grouf men. Ende het starfer meer dan genas. Noch tan was hi vele meer gepryst dan alle dandere meesters die bi der const wrochten. Maer dat en was niet van den genen die redene bekenden, maer hi was vanden gemeinen leken lieden. Ende aldns so es beter goede vente dan goede ware. <J Het was oec een meester in Vlaendren van ziericzee in zeelant geboren ende hiet meester willem. hi maecte ene cirone aldï^s. Hi nam wederen roete ende scapen roete dat smalt hi. ende mingde daermet .1. luttel was ende .1. deel spaensch groen, dit zide hi dore een linen cleet. ende doopter in een line?j cleet. Ende sneter af .1. stuc ende leit op alle die wonden die tote hem quamen. Ende alst vul was hi keret omme ende va- gede dat etter af. ende leide weder dander zide optie wonde. Ende genas aldns alle sine wonden. Ende hine nayde gene wonden mer hi dwouchse met warmen wine ende drogese ende daerna leide hi daer- op siin plaester also ic u vorseit hebbe. ende wasser zere met ver- naemt. Dits al geluc sonder redene. § Het was oec in poperingen een wijf ende hiet lise pauwelijns die genas alle die wonden met dranke. ende leide optie wonde .1. luttel stoppen, ende daer boven rode coolbladre. Vele genasser ende vele storvender. Ende nochtan wassi geprijst boven goede constege meesteren. Waerbi dat ic u segge. Al siedi enen meester die niet en wert verheven, en laet u niet verwondren daer af. Mer van desen namen die si gecrigen. dat mach wel heten geluc sonder recht ende sonder redene 1). ‘) Op fol. B 147d staat alleen met een andere hand geschreven Laus tibi sit Christe Quia labor explicit iste. Op fol. B 148, eveneens met een andere hand: Scriptor qui scripsit cum Christo vivere possit. Cum nomine aptum Godefridus Leonys. Sit sic vocitatum, Notarins et aromatarius Mechliniensis.