XXXIII v. L. C. Op fol. 105 staat de inhoudsopgaaf van een vertaling van de Chirur- gie van Lanfranc, n.1. de aan zijn vriend Bernardus opgedragen Chirur gia parva. Het eerste boek vangt aldus aan: „Bernaert lieve vrient ie voer- micke te maken een boec in welken ie u gheven sel bij der hulpen van gode des sceppers almachtich volmaëcte leeringhe die beboert ten instrumenten van surgyën mit corten beproefden werken.” Het tweede boek begint op fol. 127 r. me£: „Alhier so beghint dat ander boeck van deinen lanfranke ende set eerst van den vier elementen ende van den vier humoren ... Het eindigt op fol. 140 r. met de woorden: Explicit. Deo gracias. Bidt voer die scriver een Ave Maria. Amen. Nu volgt op fol. 142 r. die leringhe ende die practike van meister Jan Ypermanne, welke op fol. 173 r. met een: Explicit Johanne Ypermanne besluit. Op 173 v. en 174 r. komen nog eenige recepten voor, geschreven met een hand uit een later tijdperk. Fol. 173 en 174 zijn beschadigd. Over de indeeling van dit geschrift, dat slechts uit een gedeelte van Yperman’s Chirurgie bestaat, behoef ik hier niet nader te spreken, daar ik de inhoudsopgaven van de boeken en kapittels in noten onder de overeenkomstige plaatsen van het Brusselsche handschrift geplaatst heb. Het is lang niet zoo uitvoerig als de overige handschriften der Chirurgie; sommige hoofdstukken zijn belangrijk besnoeid of ontbreken geheel. Het handschrift bevat een 30-tal afbeeldingen van instrumenten, die echter slechts ruw geschetst, gebrekkig en klein zijn, en op fol. 169 v. een schets van een dampbad. De stijl is draaglijk, en de orthografie vrij goed. De afkortingen zijn veelvuldig en betreffen de uitgangen us, en, er, et en iet, en de konsonanten m en n. Van de punt als leesteeken is een schaarsch gebruik gemaakt; zij is meestal vervangen door een *J. Hs. 1273, Universiteits-Bibliotheek, Gent. Dit handschrift, afkomstig uit de nalatenschap van F. A. Snellaert, is geschreven op papier, dat volgens het watermerk uit het midden der 15de eeuw afkomstig is. Dit merk, een Y waarboven een kruis, gelijkt het meest op de figuren 17 en 18 op plaat XII van De Stoppelaar’s beschrijving. Men vindt dit papier tusschen de jaren 1435 en 1465 herhaaldelijk in de Archieven van Holland, Brabant en Zeeland terug. Het Hs. bestaat uit 164 bladen, van 0,295 x 0,215 M. oppervlakte, be- schreven in twee kolommen, die door lijnen begrensd zijn. Het schriftis tamelijk slordig doch goed leesbaar, echter minder duidelijk dan dat van de andere handschriften en ietwat kleiner van letter dan het Hs. van Cambridge.De ietwat onbeholpen initialen zijn rood, evenals de titels der hoofdstukken.