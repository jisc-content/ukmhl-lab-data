XXXIV Het handschrift is door den kopiist zelven met Arabische cijfers gefolieerd en wel in twee reeksen: van 2 tot en met 110, en daarna opnieuw van 1 tot en met 53. In de eerste reeks is het cijfer 101 tweemaal gebruikt; in de tweede reeks is het 40ste blad bij’t nummeren overgeslagen; ook ’t laatste blad van den codex is niet genummerd. Merkwaardigerwijze zijn de getallen boven de 100 geschreven als volgt: 1001, 1001, 1002, 1003, 1004 enz. tot en met 1009. Er zijn geen sporen van signaturen; wel is efk katern voorzien van een custode. De pagineering vangt aan met 2 r. Bovenaan staat in rood: Dit es die boec van den hovede Inden iersten. Daaronder in nagebootst oud schrift: Cirurgie van meester Jan Yperman int JaerMCCCendeXXVlII. Dan volgt „Wij sijn sculdigh . . . enz.’’ (zie blz. 1). De tweede kolom van dit blad geeft de inhoudsopgaaf van het eerste boek, welke op fol. 2 v. wordt voortgezet (zie blz. 2). Aan het slot van het laatste hoofdstuk „vanden voete te broken” leest men: Deo gracias. Amen. Daarop volgt onmiddellijk een beschrijving van eenige pleisters en zalven o.a. „tplaetster van Jherusalem” en op fol. 127 r. een nieuwe verhandeling getiteld: Dyt sijn ’t dorynen dye meester gillys trecte uter bloemen van Avicenna van ysat van aristote- les or in en. Fol. 126 v. bevat een stuk over de teekenen van den naderenden dood: Dyt sijn dye tekene vanden veygen lieden ter doot. Op fol. 127 r. volgt een tractaat over urine. Op fol. 138 v. begint een tractaat over as tr o n o mi e, aanvangende: „Die goede vroede Ypocras ende dye behendichste boven alle medi- cinen dye zeghet dat die ghene die medicinen willen zijn ende van astromyën niet ne can onconstech ende dat nyement sonder twyvel es sculdech te doene....” Op fol. 164 r.: „explycyt”. Het Hs. is van tal van afbeeldingen in rood en zwart voorzien, die echter plomper zijn dan de figuren uit het handschrift van Cambridge. Het aantal der afgebeelde instrumenten bedraagt niet minder dan 98, maar daaronder bevinden zich eenige die meer dan eens herhaald zijn, als naal- den, messen, brandijzers, beitels en hamers.Behalve deze figuren treft men nog eenige andere aan, die deels op de anatomie, deels op andere zaken betrekking hebben. Op fol. 3 v. staat een schematische voorstelling van de onderlinge ligging der hersenbekleedselen, nl. pia mater, dura mater en cranium, die evenwel niet overal in de goede volgorde zijn aangeduid. In het midden van de cirkelvormige figuur staat te lezen: pa. (prima pertie es vore dander pertie es diemonde in den middel es achter, terwijl aan den rand op vier tegenover elkaar staande punten de portretten(l) en de namen van meester Galienus, meester Avicenna, meester Bruun en meester Lanfranc geplaatst zijn. Een afbeelding van deze teekening vindt men op blz. 7 van deze uitgaaf.