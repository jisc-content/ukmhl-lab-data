XX Over Yperman’s anatomie en physiologie valt niet veel bizonders te zeggen. Ondanks dat hij als zijn meening te kennen geeft, „dat elc surgijn es seuldech te weten hoe die leden van den mensce binnen siin gemaect”, vindt men toch eigenlijk alleen in de eerste boeken zijner chirurgie, die over de aandoeningen van het hoofd handelen, eenige zeer oppervlakkige mededeelingen en beschouwingen, waarbij een tot in bizonderheden afdalende teleologische zienswijze het „leit- moti?” vormt. Zoo vernemen wij dat „thoeft es ront, omdat te meer houden soude in even vele steden, ende omdat ront ene scone vorme es. Ende omdat herde slagen of vallen of werpingen te min daeraen souden daken ende te lichtelikere af souden scieten.” Verder, dat de neus aan de punt kraakbeenig is, „want ware dende van den nese voren been, het soude menechwerf breken ende dan soude de mensce dansichte hebben ontscepen”; dat „thoeft te scoenre es omdat haer op heeft,” en de uitwendige gehoorgang gebogen, wijl dit „Gode goet dochte”. Yperman’s pathologie — natuurlijk is hij de leer der humoren toege- gedaan — kunnen wij stilzwijgend voorbij gaan, want zij vormt al evenmin de sterkste zijde van het boek en hefgeen hij op dit gebied ten beste geeft is geheel, en nog wel oppervlakkig, aan de klassieken ontleend. Ook in de therapie van de inwendige ziekten — of beter gezegd van die ziekten, welke destijds met inwendige middelen plachten behan- deld te worden —vinden wij zeer veel, dat aan de Gi’ieken en aan de Arabieren herinnert. Het werk, in’t bijzonder het laatste deel, hetwelk alleen in het handschrift van Cambridge aan getroffen wordt, vloeit over van zeer ingewikkelde recepten, van de soort, die men in Nicolaus’ Antidotarium vinden kan. Het hoofddoel is de „purgacie” der kwade lichaamssappen, waartoe artsenijen als yeralogodion, Theodoricum anacardion, pillen cochias rasis, yera-pigra Galieni en dergelijke aanbevolen worden. Hoewel de drektherapie haar grootste triomfen nog vieren moest, stond zij toch in Yperman’s tijd, en trouwens veel vroeger reeds, in hoog aanzien. Yperman prijst „geets cotelen” tegen „scrofulen of sconinx evel” aan en „duvenmes”, „stront van den osse”, „mes van den mensce” en „menschenquaet” — dit laatste in zonderlinge verbinding met „blaeu laken” tot asch gebrand - tegen apostemen, fistels en kanker. Het zijn altegader middelen, welke nog lang niet uit den artsenijschat der volksgeneeskunde verdwenen zijn. Van de overige middelen van dier- lijken oorsprong, die, het zij ter loops opgemerkt, het veelvuldigst in het handschrift van Cambridge genoemd worden, noem ik nog „hasenhaer”, tot bloedstelping aanbevolen, „ganzen ,hinnen- en hanen- smout”, „vetheit van den beere”, en „van der gheeten” tegen aller- hande soorten van huiduitslag; en, als merkwaardig uitvloeisel van een konsekwent volgehouden orgaantherapie, „solen van oude scoen” tegen ontvellingen en brandwonden. Yperman bezigt „roode slecken” tegen klieren, miereneieren tegen doofheid, slangevleesch en maden tegen melaatschheid. Hij past het verbeende gedeelte