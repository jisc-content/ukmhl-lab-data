— 89 breken ende dat ware vreese want doghe mochte ute zweeren ne ware van zilvere ende van goude sijn zij soete ende tay waer by dat zij best zijn bij vele redenen Dye meester heeft dye naelde indie hant doghe ontdaen ende hij zal dye naelde steken int dwitte vanden oghe ende dander zide ten slape waert indye mydde wart van den oghe drayende tusscen vinghere ende dunne (l. dume) so lange dat G 65c. hij ziet dat point vander naelden oft vandese instmtmente vander siene bynnen. Ende emmer wacht dat ghij geen en quetst vanden .3. huden dye zijn vore dye siene dye welcke u dair voren waren geseyt hoe zij heten. Ende valle dye verwrongene humore ten hole wert vanden oghen dat es achter- waert ende hout dat instrument int doghe alsoe langhe dat men mochte spreken .i. pater noster ofte .ii. dat hij siet ende dan trect de naelde oft dynstrnment ute alsoe roerende alse ghijt dair in daedt alsoe zoetelike ende hebt inden mont venckel so dat u adem dair af rieke ende ademt den zieken altoes int doghe ende dair na soe en laete?i niet sien want dye vorseyde hu- moren mochte lichte weder....') die siene vanden oghen byder grooter begherten van ziene. Ende dair na so hebbet cottoen genet int g 65d. witte vanden eye ende dan legghet op doghe ende liseliken gebonden. Ende legtene op een zachte bedde met enen hoeft eynde ende legten op waert metten ansichte .9. daghen in .1. doncker stede dair ne geen luut en ware no en zij ende ver- maecten niet vore den .4. dach des vierde daghes soe laetten zien alluttelkyn. Ende dair na so luuct hen weder tdage oft bade op dat ghij hebt gewrocht int beyde ende legt dair op altoes dwitte vande?i eye .2. werf sdages ofte .9. (I. 3) al tote .9. dagen toe ende dair na gaet hij dair hij wille. Ende ete dye wile dat hij ligge moru eyeren metten broede ende es hij jonc so drinct teysene (l. teseyne) oft claer water. Es hij out so drincke gebernder wijn. Eneghe zegghen dat sij wel moghen eten wedere vleesch ende gesodene hoenre meester benedvout (l. beve- nout) verbiedt want tvleesch dat maect groet bloet ende groet voetsel biden welcken dair mochte g 66a. comen vervulte van bloede ende doen comen in die oghen zwee- ringhe welcke ware teghen dye gerechte cure. Cap. 22. Vanden catracten die men (niet) ghenese(n) mach. Het zijn catracten dye men ghe- nesen mach met vanden welcken datter sijn .3. manieren. Dye yerste dye men niet mach genesen es geheten gutta sterena die welcke ghij moghet kennen bij dat dye siene es al zwart ende claer alse of der ne gheene smette in en ware. Ende int hole vanden ogen schijnt ofte in liepe quic zilver doghe altoes roerende ende dye oghe leden, dit gesciet inder moeder lichame bij eniger corrupsiën dye der domineert ende dair omme sijn zij geboren vander moeder sonder ') Woord onleesbaar. 6*