156 doen houden wel vaste omtrent dye myddewaert ende men zal eenen anderen doen trecken die arme en de die dienstman zal tiet wysen te wegewaerd ende steken deene hant onder doxele op ward ende metter hant zal me?i dye scoudere perssen nederwaerd zo dat let weder kere in sine stad. g (8)c. Vanden elleboghe uter stede. Ende vanden elleboge uter lede een man zal hem houden den arm reckende ende die dienstman zal houden den arm bogende dan zal hy metten dume vander rechter hant steken indye buginghe soe dat tiet weder keere te ziere steden. Vander hant uter stede. Vander hant uter steden men zal doen houden enen man den arm reckende ende danne zal die dienstman bughen ende steken soe dat let weder kere te ziere steden. Vandeii vinghere uter stede. Ende vanden vingeren uter leden men zal een man doen houden dye hant ende dye dienstman zal tiet zo rechten ende crommen dat es (8)d. weder zal keeren te ziere rechter steden. Vanden arm pistele te broken aldus. Vanden arm pistel te broken aldus ofte arm welc(?) es ende zal weeten dat die arme hebben .2. beenen ende niet eens want dat opperste es erom van enen beene ende dat onderste es rechte van .2. beenen ghemaect. Ende vanden .2. soe brect zomwilen teen ende zomtijt beyde ende somtijt zonder wonde ende het es meer tonsiene dat cromme dan dat rechte ende darre .2. breken dat es oeck meer tonsiene dan offer maer een en brake ende met wonden eyst meer tonsiene danne sonder wonde. Ende soe hoe dat es te broken men zal ane elke zijde vanden lede enen g (9>a- doen zetten ende elc zal recken sijn deel algemackelike ende die dienstman zal voegen deel tegen deel ende dat geve een luut ende dat es teken dat es tsiere steden gescoten ende aldus doet Ende danne zalmen hebben die scroeden ende dat cusseneel ende let te broken met wonden dat eesche .4. corte scroeden elc dat let omme gaende niet langere dan enen vinger ende eene spanne breet oft .1. halve spanne breet vander braeke vander wonden van eiker zide ofte .3. cussenele van linen cleede elx .4. vout ende een spanne lanc ende soe breet dat sij ane elke zide vander wonde vergadere Ende dair ne gheene wonde sijn dair zijn sculdech te zine .8. scroeden oft .3. cussenele ende elcs .4. g o)t>. vout ende dair dat let clenst es dair es men sculdech te leggene meest oft zoe vele te meer dat effene become ende danne ghenet in borne ende dat ute geperst ende dan int dwitte vanden eye genet ende dan salmen onder elc let zine scroede steken gebreet te gevou- ghen soe dat let ligge op de mydde waert dair hem tiet meest open- baert. Ende eyst dat zake dat het niet belette stervelee let zo salmen dair in legghen .1. cusseneel ende .2. instrumente vingers lanc ende enen vinger breet. Ende dye salmen netten int witte vanden eye ende dat ute gheperst. Ende men [sal] dye eene zide walken in roden pulvere ende dan zalmen tiet rechte hel- pen houden ende men zal ane elcke g (9)c. zide vanden lede heffen op dye eene scroede nader andere ende