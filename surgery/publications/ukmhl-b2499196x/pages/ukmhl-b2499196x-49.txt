XXXV Op fol. 4 r. staat een schets van de tanden, waarmede de been- deren van den schedel in elkander grijpen. De voorstelling is echter allerminst natuurgetrouw. Op fol. 34 v. is een ruimte voor een teekening opengelaten; op 39 v. is een „zweet stove” afgebeeld. Op 49 r. zijn een afbeelding van een weegschaal en een beschrijving van de medi- cinale gewichten te vinden. Schematische anatomische figuren komen op fol. 51 r. en 70 v. voor; verder op 91 r. een distilleertoestel en in het tractaat over de astronomie ook nog een ruwe schets van „Taurus”. Aan het eind van het Ms. op de laatste bladzijde zyn drie gespalkte ledematen afgebeeld, die ik merkwaardigheidshalve heb overgenomen. Zij zijn later aangebracht, zooals uit het door dezelfde hand geschreven bijschrift duidelijk blijkt. Er staat nl. „Int jaer ons heeren doe men screef duysent v hondert ende xlv den virden dach van October doen wert de kerck van sinte wille- boorts ghewyt op sinte franciscus dach. Anno doemen screef duisent v hondert drijen dertych xxij daghe in April doen sterf my huisfroue madeleen ende wert begraven sint andries op Sint Joris dach.” Bij de eerste afbeelding staat: „een ghebroken been”. De „spalken” en de „bande” zijn in de figuur aangeduid. In de tweede figuur zijn die aanduidingen echter verwisseld, terwijl de derde een been voor- stelt dat behalve door „spalken” en „banden” nog door een tweede paar spalken gesteund is, die eveneens door banden saamgesnoerd zijn. ’tBijschrift luidt: „dits ene walke (of balke?) daert in leet.” De stijl van dit handschrift is niet beter of slechter dan die der andere. In de spelling wijkt het in zooverre van het Brusselsche hand- schrift af, dat in de plaats van ck meestal k en voor ge gewoonlijk ghe geschreven is. In plaats van de s staat dikwijls z. De interpunktie laat veel te wenschen over. De afkortingen betreffen hoofdzakelijk de uit- gangen en en er. * * * Thans resten mij nog enkele mededeelingen omtrent de wijze van uitgaaf van dit werk. Bij de keuze van het handschrift, dat aan de uitgaaf ten grondslag zou liggen, heb ik mij laten leiden door de omstandigheid, dat het Brusselsche vermoedelijk de oudste rechten heeft. Het is op perkament geschreven en dagteekent volgens een explicit op fol. 21 v. uit het jaar 1351. Waarschijnlijk zijn de drie andere kopieën jonger, want zij zijn op papiersoorten geschreven, waar- van de watermerken een later tijdperk verraden. Bovendien verdient dit handschrift uit een letterkundig oogpunt de voorkeur, want stijl en spelling zijn er ’tbest in verzorgd. Slechts in één opzicht staat het bij de andere afschriften ten achter, het bevat namelijk geen afbeel- dingen. Het geschrift, waarvan het op zijn beurt een kopie is, was zonder twijfel geïllustreerd, want op verschillende plaatsen wordt in ons afschrift van teekeningen gewag gemaakt. Zoo vindt men op fol. 140 v. (blz. 141, kol. a van deze uitgaaf): „Ende es dat bloet comen tettere