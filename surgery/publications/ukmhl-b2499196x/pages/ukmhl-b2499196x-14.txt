II ervaring konden oogsten, die voor die der oude speculatieve genees- kunde niet behoefden onder te doen. Italië is de bakermat van deze jonge, aanvankelijk zuiver praktische, Och later ook in theoretische richting zich ontwikkelende, tak van wetenschap; Rogerus, de Salernitaansche wondarts, Hugo van Lucca, die in Bologna de heelkunst uitoefende, waren de baanbrekers. Gene vond waardige volgelingen in zijn leerling Roland en in de raadsel- achtige Quatuor Magistri, wier „Glossulae super Rogerii et Rolandini” in wetenschappelijk opzicht tot de beste voortbrengselen der Saler- nitaansche school behooren. Van Hugo’s bekwaamheid en van zijn juist inzicht in de behandeling van wonden wordt in het werk van zijn zoon, den predikheer Theoderik, getuigenis afgelegd. En Theoderik moge zelf wat veel aan den al te zeer tot kompilatie geneigden Bruno van Longoburgo ontleend hebben, dat hij, op het voetspoor van zijn kundigen vader naar vereenvoudiging van de wondheelings- methode streefde, mag hem als een bizondere verdienste aangerekend worden. Het toppunt van roem bereikte de Italiaansche chirurgische school in den persoon van Willem van Salicete, ongetwijfeld den oor- spronkelijksten en vindingrijksten wondarts uit de dertiende eeuw. Gedreven door den „specialis amor”, dien hij der chirurgie toedroeg, zocht hij het aanzien zijner gildebroeders te verheffen tot het maat- schappelijk peil der internisten. En Lanfranc van Milaan, die zich te Parijs vestigde en daar den grondslag legde tot de beroemde Fransche chirurgische school, volgde hem hierin met woord en daad na. Het zou in Parijs, onder Lanfranc’s leiding geweest zijn, dat Yperman zich in de wondheelkunst oefende. In hoeverre dit juist is, zal later een punt van bespreking uitmaken, maar dat Yperman zich wel heeft weten te bekwamen en het in de praktijk ver gebracht heeft, bewijst de volksmond, die nog altijd van hem als het toonbeeld van een degelijk arts de herinnering bewaart. En wie weet of zijn naam niet in de geleerde wereld een even goeden klank verworven zou hebben als die zijner voorgangers, indien hij zijn beide werken in deftig latijn in plaats van in zijn moedertaal geschreven had. Maar de voor een engen lezerskring bestemde geschriften raakten spoedig in ver- getelheid en niet minder dan vijf eeuwen moesten verloopen, voordat zij daaraan weder ontrukt zouden worden. In het midden der vorige eeuw hebben Belgische geleerden, onder wie bovenal Carolus verdient genoemd te worden, beproefd de beteekenis van hun landgenoot, die onder de middeleeuwsche artsen een eervolle plaats bekleedde, naar behooren te doen uitkomen. Zoo zijn van Ypermans beide geschriften door Broekx uitgaven bezorgd, doch men kan niet zeggen, dat met dezen arbeid aan de nagedachtenis en de verdiensten van den „Vader der Vlaamsche Chirurgie” een passende hulde gebracht is. Daartoe kleven aan dit werk, inzonderheid aan de uitgaaf der „Chirurgie”, zooals ik indertijd aangetoond heb '), te groote gebreken. En aan- ’) Janus, Arch. internat, p. 1’hist. d. 1. Méd., Xe Ann., 1905, blz. 544.