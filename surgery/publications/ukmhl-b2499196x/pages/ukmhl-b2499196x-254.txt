C 68d. C 69a. 196 Van dat den darmen g h e- w o n t s ij n. Alse lieden ghewont siin in de darmen daer of soe willic jou wat scriven ende alsoe vant ic ghe- screven in de Cirugie van rolan- dine. In dat erste alse die cleenen darme ghewont is ende dien stront der hute gaet. dats oncurable ende dootwonde. Maer als den groeten vleesch darme es ghewont die es gheneselic ende dien selmen simperlic cureren met drancken ghelijc wonden dranc ende drancke vindi ghenouch ghescreven int cappitele van den ghescutte hutte te doene ende is die wonde groet in den darme soe selmense toe nayen ende laten den draet hanghen buten op den buuc ende men -sel die darmen in legghen in hore gherechte stede, ende men sel die wonden des buucs open houwen tote die darmen heel si ende als ghi erst der toe comt doet die darmen in ende siin si buten ver- cout ende gheswollen soe selmense weder verwarmen met warmen wijne of met anderen warmen dinghes ende eist dat saké datsi niet alsoe moghen ingaen soe moetmen die wonde wijden met eenenscersse. (zie fig. XXVIII) ende dan doen die darmen weder in ende dan cuereren alse ander wonden in den buuc. Van ghescorden te ghene- sene sonder snijden. Het ghevalt dicke dat de lieden werden ghescort met cleender pinen ende dat heeten de mesters ruptura. In cypac. ende als dat niewelic ghescort is dan eist gheneselic met drancken ende met piasteren van buten der op gheleit ende wel der boven ghecussineelt. endeicghenas vele lieden der met binneu der stede van ypere die ghescoert waren maer het was alst nieuwe ende versch was. <1 Ende ic doe jou weten alse de rupture een jaer out is ende dat gheboert es. Dan moetet ghesneden wesen metter hant. Ende ic bidde alle mesters alse die rupture out is ende ghe- boert es Datsi hem dat vermoeten (l. [niet] vermeeten) te ghenesen want hets oncurable ende ondoenlic ende ongheneselic sonder sniden. <1 Int erste den siecke sel legghen .vj. weken lanc op siin bedde ende hi sel eten alle spijse die vleesch doet wassen alse warme melc eyeren daden boetere ende vlesch rentvleesch backons vlesch wederin vlesch. boeter ende appelen ghe- braden. ende men sel hem dicke doen eten coucken ghemaect van groenen crude. ende die in boeter ghebacken. <1 Ende met desen drancke soe ghenas ic vele rup- turen dat nieuwe was ghescort. «I % radicfs osmanda consolida major seniele bruscus buggla .ana. mfanipulus] c 69b. j. Dese cruden stoet ende sietse in een en stoep witten wijne ofte wiin bastart tote dat die helft versoeden si dan selment coeleren doere een lijnen cleet ende hier of selmen ghe- ven drineken een en cleenen toghe warme smorghens ende savons ende des achter noens ende dat selmen doen tote dat dat nieuwe rupture toe es en[de] ghenesen. «I Ende buten selmen der op leg- ghen eene piaster diemen heet emplastrum rupturam ende daer boven vaste binden den bant dat niet hute comme.