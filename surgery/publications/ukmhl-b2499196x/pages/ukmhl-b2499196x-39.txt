XXV Broeckx heeft voor zijn uitgaaf van Yperman’s Chirurgie uitsluitend van den tekst in Ms. A 19 van de Boekerij van S. John’s College te Cainbridge gebruik gemaakt, niettegenstaande hem het bestaan van twee andere, namelijk het perkamenten exemplaar van Van Hulthem en een papieren, dat aan Dr. Sneliaert toebehoord heeft, bekend was. Inmiddels is door de Flou en Gaillard1) op een vierde afschrift de aandacht gevestigd, hetwelk deel uitmaakt van den bundel Ms. Harl. 1684 van het Britsch Museum. Ik laat van deze handschriften, welke alle voor mijn uitgaaf gediend hebben, hier een beschrijving volgen. Ms. 15624—41, Kon. Bibl. Brussel. Deze bundel is in 1818 uit de verzameling van den Londenschen boekenliefhebber Heber in handen van Van Hulthem overgegaan en na diens dood in het bezit van de Bourgondische Bibliotheek, thans Koninklijke Bibliotheek te Brussel gekomen. J. F. Willems gaf er een beschrijving van, welke opgenomen is in: Bibliotheca Hulthemiana 2) onder den titel van „Aloude belgische natuerkunde van den mensch, in de dertiende en veertiende eeuw.” Hij bestaat uit 147 goed geconserveerde perkamenten bladen, klein 4° formaat, 0, 21x0,15 M. oppervlakte, en is, wat het proza aangaat, in twee kolommen, elk van 50 regels, beschreven. Uit een notitie op het achterste schutblad blijkt wie indertijd de eigenaar geweest is: Scriptor qui seripsit cum Christo vivere possit. Cum nomine aptum Godefridus Leonijs Sit sic vocitatum, Notarius et Aromatarius Mechlinensis. Een paar andere plaatsen geven den tijd aan, waarin het Hs. afge- schreven is. Op fol. 21 v. leest men: Explicit antidotarius scriptus anno Domini 1351 in die beati Ypoliti martiri. Finito libro sit laus et gloria Christo Dexteram scribentis benedicat lingua legentis. Aan het einde van den tweeden kolom op fol. 27 r. staat geschreven: Deo gratias per Johannem de Altre. Deze is vermoedelijk afschrijver van het Ms. Het schrift is vrij klein, doch duidelijk en regelmatig. Behalve enkele beginletters, die rood gekleurd zijn, bevat het Hs. geen versierselen. Slechts is van de eerste letter van Yperman’s Chirurgie, een H, meer werk gemaakt. Willems schrijft dat de dubbele i bestendig ii en niet ij is, geschreven hetgeen echter lang niet altijd het geval is. Het stelselmatig volgehouden afkortingsstelsel betreft de uitgangen n, de,aer, er, et, en de voorzetsels per, con en sub, benevens ra, re, ro, ar, er en or. Zij worden door de gebruikelijke afkortings- teekens aangeduid. De u en de v worden door u, de dubbele u door w weergegeven. ‘) Verslagen en Mededeelingen der Kon. Vlaamsche Akademie, 1897. :) Vol. VI, Manuscrits, blz. 45.