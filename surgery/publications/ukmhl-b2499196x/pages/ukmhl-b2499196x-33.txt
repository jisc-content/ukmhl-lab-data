XIX algemeen verbreide medische déontologie weer, welke door Yperman, onder eerlijke vermelding van de bronnen, aan de klassieken en hunne kommentatoren is ontleend. Het afschrijven van deze medische fatsoensleer doet vanzelf de vraag rjjzen, hoe het met Yperman’s oorspronkelijkheid gesteld is. Hij heeft ons haar beantwoording zeer gemakkelijk gemaakt, want op enkele uitzonderingen na verzuimde hij nimmer de auteurs te noemen, wier denkbeelden en methoden hij tot de zijne gemaakt heeft. En dat waren niet slechts de allereersten, want een middeleeuwsch geneeskundig werk zou zonder de namen van een Galenus of van een Avicenna al zeer weinig opgang gemaakt hebben, doch ook de dii mino- res, met wier werk het zijne zeker op één lijn gesteld mag worden. Dank zij deze ruiterlijke handelwijze, waaraan menig tijdgenoot een voor- beeld had kunnen nemen, bespeuren wij dat Yperman zijn anatomische en physiologische kennis, zijn theoretisch-geneeskundige beschou- wingen, de behandelingsmethoden der inwendige ziekten, de gekom- pliceerde receptuur, alle aan vroegere schrijvers ontleend heeft. Maar het blijkt tevens, dat .hij, waar het op chirurgische zaken aan- kwam, een prijzenswaardige mate van zelfstandigheid heeft weten te bewaren, zoodat hij in dit opzicht bij de voornaamste chirurgen van zijn tijd niet achter staat. Het lijdt geen twijfel of hem stond een voor dien tijd welvoorziene bibliotheek ten dienste ; hij somt een aantal geneeskundige werken op en spreekt van „onsen bouc, die men heet ebe mesue” of van „onsen antidotarius”, uitlatingen, die Broeckx op een dwaalspoor gebracht en tot de naïve veronderstelling geleid hebben, dat deze werken uit Yperman’s pen zouden zijn gevloeid. Een aan deze uitgaaf toegevoegde „Lijst van Schrijvers”, leert dat Yperman, alvorens zich tot schrijven te zetten, de literatuur vlijtig bestudeerd heeft, maar hij beschikte klaarblijkelijk ook over een groote ervaring, want hij geeft over menig punt zijn eigen oordeel onomwonden te kennen en durft operaties te ondernemen, die beheersching der techniek en veel zelfvertrouwen verraden. Hij koestert de overtuiging dat alleen grondige kennis van de natuur den grondslag van medische kennis kan vormen, is wars van bijgeloof en bezit bovendien den niet geringen moed dit openlijk te verkondigen. Aangaande het geloof in de macht der Fransche koningen door louter aanraking klierziekte te kunnen genezen. merkt hij lakoniek op: „vele geneester met haren gelove ende onderwilen genesen sulke niet.” Niettegenstaande andere chirurgische werken als afdoend middel tegen scrophulose aan de hand doen, dat „men den sieken leiden soude op een lopende water up Sente Jans- nacht in den somer, ende doene daerop bloeden, so dat dbloet valle int water”, acht hij een behandeling met zekere zalf „die rechte cure, entie sekerste”. Dat „scaertmonde” of hazelip toegeschreven moet worden aan het eten van haas of eenig ander dier door de moeder, noemt hij „grote logene”, want, zoo merkt hij op, „het siin menech scarde in lippen, wies moeder noyt en aten hasenvleesch no en sagen robaerde van der zee.”