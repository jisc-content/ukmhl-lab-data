XXX volgens een bijschrift zekeren Huyghen van Wilghe moet verbeelden. Op 44 r. is een ruimte ingevuld met een onherkenbaren krabbel; op 40 v. vindt men een primitieve schets van een zweetstoof, waarin, zeker wel door een ander, een vogeltje geteekend is. Een andere badstoof is op fol. 27 r. afgebeeld. Er komen in dit handschrift slechts twee anatomische schetsen voor. Een op fol. 2 v., blijkbaar niet ernstig bedoeld en vermoedelijk later ingelascht, stelt een anatomische les voor, waarin de leeraar zijn leer- lingen een doodskop vertoont; de ander, op fol. 3 r., is een zeer primi- tieve schets van de getande kanten, waarmede de beenderen van de hersenpan in elkander grijpen. De afkortingen zijn niet zoo veelvuldig en stelselmatig aangewend als in het Brusselsche handschrift; zij betreffen hoofdzakelijk de uitgangen en en er en de medeklinkers m en n. In de interpunktie wordt voorzien door de punt en het teeken §. In plaats van ge wordt meestal ghe geschreven. De stijl staat bij die van het Hs. van Brussel achter; de ortho- grafie laat te wenschen over. Carolus') overdreef niet toen hij schreef: „Le style du ms. de Cambridge est extrêmement defec- tueux, 1’orthographe y est nulle, le copiste ne connaissait pas le latin qu’il transcrivait et le flamand y est absolument écrit comme on parle dans la Flandre occidentale et nous croyons n’ être pas loin de la vérité en attribuant la copie h un Brugeois.” Op die bewering valt niet veel af te dingen en men vraagt zich daarom met te meer verbazing af, hoe Broeckx. die dit oordeel letterlijk voor de inleiding tot zijn uitgaaf nageschreven heeft, zijn keus op dezen tekst heeft kunnen laten vallen. Reeds Snellaert* 2) heeft daarover zijn spijt te kennen gegeven, toen hij hem er aan herinnerde dat in het Hs. van Cambridge o.m. het geheele 3de boek en bovendien de laatste hoofdstukken, die over de kwetsuren en ziekten der ledematen han- delen, ontbreken. Ik meen de reden van Broeckx’ voorliefde tot dezen gebrekkigen tekst te moeten zoeken in het feit, dat Carolus hem met een fransche bewerking van het Brusselsche handschrift vóór geweest is 3). Een korte beschrijving van het Handschrift vindt men bjj Priebsch 4). ‘) Modern. Ms. No. 21833. Bourgond. Bibl. Traité de Chirurgie de Jehan Yperman, transcrit sur le ms. du Collége de Saint-Jean Baptiste de Cambrigde (sic). 1861, Paris, le 25 Déc. (Get. Carolus.) 2) Analyse van Broeckx’uitgaaf, Buil. d. 1. Soc. d. Méd. d. Gand. XXXe Vol , 1863, blz. 341. 3) La chirurgie de Maitre Jean Ypermans, le père de Ia chirurgie flamande (1295-1351), mise au jour et annotée par J. Carolus. Ann. d. 1. Soc. d. Méd. d. Gand, XXXIIe Vol., 1854, hlzn. 19 en 237. 4) 1, 1896, blz. 38.