195 van stervenc ende die quetsingc van nucha co?nmende van den hersinen omme den groeten pine wille maer liet mach wel alsoe gescien sonder quetsinghe va n nucha. maer die quetsinge van den senuwen daer hute commende endeprikende des langaovis(?) ende geluwede die daer ghestrect c 68a. leit ane beide de siden van den rugghebeene Ende is die wonde dwers ghesneden dat is doodelic omme dat eydel der hersinen daer die nucha hute vloit. Die cuere der of es alse in cueren van anderen wonden van den senuwen die doere dat been ghewont siin ende dat vindi staende hier voren ghe- screven int cappitele der of. Van den lever ghewont. Alse een mensche is ghewont in den lever ja in den substanciën den lever (l. des levers) soe wie dat alsoe ghewont is die wonde is vorwaer stervelic Want si verliest al hoer werc ende dat bloet destruert omme dat huut gaen die gheesten des levens ende dat fundament ende dan moet die mensche siin virtuut verliesen ende sterven, maer es die wonde in eenigher tacken soe machmense wel cue- reren in den ersten als men cuerert ander wonden in den buuc. Van dat den lever hute h a n g h e t. Wat men doen sel alse die lever huut hanghet ghezwollen c 68b. men sel der op legghen dat die lever doet ontzwellen ghelijc dit <1 Nemt succum alsene van adicke seem ende aisiin ende tarwin blouime .ana. partes equales ende dan settet op dat vier ende latet sieden tote dattet dicke becomt alse seem ende maect der een piaster of ende legghet der op. Ende helpt dit niet soe maect die wonde wider. ende dan doet die lever in ende die wonde gheneset ghelijc ander wonden in den buuc. Van wonden in den nieren. Alse een mensche es ghewont in den nieren die can der of niet ghenesen want het siin droghe harde leden com(?) mager ende si sceiden die urine dat hem comt toe van den lever ende al eist dat is doot wonde nochtan selmen hem goet hant werc [doen?] ende gheven hem goeden dranc suverende ende heelende maer si werden selven wel ghenesen ende die wonde salmen van buten ghenesen alse ander wonden in den buuc ghelijc dat jou vorleert es van den wijsen mesters van Cirugie ende medicus. Van den blasé g h e w o n t. Alse die blasé es ghewont in den mensche die ne selmen niet nemen in gheener cueren het en ware c 68o. ane den hals daer si vleesachtich is daer ghenese maer boven daer si dinne is daer ne mach si nem- mermeer ghenesen ende alsi ghe- wont es in den hals men sel den siecke houwen ligghen op den rugge. ende de siecke sel lettel drineken ende men sel op de wonden legghen dit nae volgende poeder, boli armenici .§. j. sanguis draconis .3. ij. aloë epatici .3. thuris masticis. ana. .§. ende hier of maect subtijl poeder ende dan suldi daer op legghen plastercn constrijctijf ghelijc dat ghi vint ghescreven int cappitele van den oren of gheslegen ofte int capittele van den nese.