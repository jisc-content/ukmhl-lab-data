XVIII nature, waeraf datsi niet geleert en siin”. Bizonder slecht is hij te spreken over zekeren „meester Willem van Ziericzee, in Vlaanderen,” die zonder onderscheid alle soorten van wonden, zonder ze toe te naaien, met een zalf van bokken- en schapensmout, met spaansch groen vermengd, placht te behandelen en zich niet eens de moeite gaf de pleisters behoorlijk te ververschen. En over Lise Pauwels, het „wijf” uit Poperinghe, die, in navolging van Cato, alle wonden met roode koolbladeren bedekte, met dit gevolg dat wel velen genazen, maar ook velen stierven. En niet minder ergert hij zich aan „meester Anceel van Genuwen”, onder wiens behandeling „er meer starf dan genas”. Hoewel deze meester „niet was van de genen, die redene bekenden, maar van den gemeinen leeken lieden”, ging er toch een groote roep van hem uit, en „was hi vele meer geprijst dan alle dandere meesters, die bi der const wrochten”. Waaruit men, zoo besluit meester Jan filosofisch, wederom leeren kan, dat in de wereld „goede ven te” meer gewin brengt dan „goede ware.” Het beste middel om de heelkunst te verheffen, zoekt hij in vermeer- dering van natuurwetenschappelijke kennis en in een vereeniging van de beide hoofdtakken van de geneeskundige wetenschap. „Het ware oec nuttelijc,” zoo schrijft hij in het hoofdstuk over „böcium”, „dattie surgijn ware medicijn, ende oec recht, alsi waren ten beginne, alse Ypocrasende Galienus ende Avicenna, ende also mer noch vint in andren steden opten dach van heden.” En hij trachtte zijn stelling, dat de beoefening èn van genees- èn van heelkunst voor den enkeling mogelijk was, door het schrijven van een leerboek over inwendige ziekten klem bij te zetten. Ook uit andere plaatsen blijkt hoe Yperman het welzijn van zijn vakgenooten ter harte hing. Telkens grijpt hij de gelegenheid aan, hun uit zijn rijke ervaring de middelen aan de hand te doen, waar- mede zij het vertrouwen hunner patiënten kunnen winnen en hun goeden naam bestendigen. Het zijn, naar de gewoonte van dien tijd, ook wel eens kleine kunstgrepen, die hij den arts aanprjjst om de zieken en hun nabestaanden voor zich te winnen, en zelfs een leugentje om bestwil acht hij ter bereiking van dit doel wel geoorloofd. „Ende emmer en segt den gewonden niet anders dan dat het wert een cure. Want troestedine dat hi soude siin op enen corten tijt del[i]vereret van den ysere ende hijt logene vonde, hi soude u te min betrouwen.” Ook acht hij het raadzaam de behandeling van een hopeloos geval bijtijds op te geven, opdat de goede naam niet in opspraak kome, een raad, die echter niet nieuw en reeds door vele voorgangers gegeven was. Staat de familie niettemin op voortzetting van de behandeling, verzuim dan in geen geval, zegt hij, haar van het dreigende onheil te rechter tijd in kennis te stellen; want „cornet ten archsten, so en werdire niet met geblamert ende ghij zult behouden [der] vrienden vrientscap.” Welke hooge eischen hij overigens aan zijn kunstbroeders stelt, leert men uit het vierde kapittel van het eerste boek der Chirurgie. Dit geeft in hoofdzaken de in de toenmalige geneeskundige literatuur