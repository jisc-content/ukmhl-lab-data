191 datse natuere niet onderdoen ne can. ende men hoer oec met medi- cinen niet ne helpt soe sel den siecke sterven. Maer es de hu- moren ende den siecheit soe cleene datse natuere verwin- c 65b. nen mach die welke hore pint altoes te makene daer si mach. dan sel den siecken te bate slae?i ende ghenesen. Int aller erst soe sullen wij roupen ane god almach- tig ende cosmas ende damianus ons werc bevelen ende als wij siec siin wij sellen natuere helpen met medicinen ende alse de siecke soe cranc es datti niet drincken ne mach noch eten Dan siin wijt sculdich al te bevelen gode ende de natuere te helpene van buten soe dat wij best mogen. Dese coleric aposteme die men scelt erissipila die es int beghincel al omme roet. ende seer hittich van den verwoeden colera ende zware zweeringe der in ende felhede ende alst es ghematureert dan wert die zweer sochte van allen apos- temen ende sulken tijt soe loept dit opwart ende nederwart in der leden naer den groeten felheit der materiën ghespreet ende sulken tijt soe blivet staende alse die materie niet te groet nes ende dan blussche bi hore selven. Ende sulken tijt ghevallet alse dese aposteme hute brecket dat etter datter hute comt es alsoe zwart alse eene coele ende ghelijc sticken vleesch soe seer eist verhit van der hitte, erissipila. Ende onder - tijden commet oec van quaden wercken. ende bi onversienlicheit van den mesters alse in ghebroken beene in wonde in andere steden alsoe datsise te vaste binden ende te stercke strictoriën ligghen (l. legghen) ende dat meest vuile jonghe lieden datsi dat c 65c. bloet soe vaste der hute persen bi dat van der quetsinghen zwellet ende soet meer zwellet die banden vaster werden, omme dwelke dat daer versterven moet ende zwart alse eene cole. ende bi overgaende coude ende wacheden. alse die riden gaen ende loepen int water ende daer nae die beene vercouwen ende warden zwart stinken ende versterven. Dus selmen gaen ter cueren eist dat saké dat ghi comt in eene stede daer een leedt ont- steken wille soe dat zwart beghint te werdene ende al ontrint root si Dan eist een luttel te langhe gebeit. maer alst es seer root heet ende oec gheswollen met vele materiën, men sel dan daer ontrint striken van desen navolgende defensatijf. boli armenici ij. sanguis draconis .§• terre sigi- late .§. j. olei rosarum aqua rosarum aceti boni .iiij. minget al te samen in eene» mortier et usui reserva ende van desen defensatijf strict der omtrint. maer niet der op. Ende eenige mesters comen ende legghen bove» der op dat aposteme coude plastere» ende doen die hitte die hute slaen soude die doen si slaen in wart ende si wanen met couwe dese aposteme te verslaen. ende aldws c 65d. soe meerdere» si die hitte Exempel bi eene» potte die staet ende siedt op tvier onghedect. dat die wasem hute mach slaen dien pot en sel niet over loepen. Ende oec mach men merken eene» me»sche die gaet baden in cout water ofte valt in cout water ende sine bande» in den winter der mede dwaet sine handen ende des smorgens alsoe die ribaude» doen die lettele ane te doe» hebben die coutheit van