208 die wint maecken tetene drie daghen ofte .iiij. te vore?i eer mer an werken sel. en de men selne te voren wel diëteren ende houwen met lijchte spijsen. ende den lichame wel ydel maecken ende die darmen selmen wel in doen ende datsi wel moghen in bliven ende datsi in- wart niet ne verwarren daer vreese of commew mochte Ende eenighe mesters doen dat werc van rup- toriën met cauton ende si ber- 7b. nent met ysere ende bescouwent toten ysbeene ende dan heelent alsoet ons vorleert es ende dit es eene vaste cuere daert wel ghe- daen es sonder verlies der cullen. al eist den pacient pine omme ghedoghen ende menich pacient ne sout niet willejn] ane gaen noch menich mesters ne souwent willen doen. Ende ic mester jan yper- man ne deet noint want hets te aventuerlic ende te aventuerlic omme den pacient. Van den navele ghescort in kinderen. Die navele wert in kinderen groot ghescort ende hute buiende ende qualicke ghesloten ende dat mach men wel ghenesen sonder sniden Ende ghevalt somtijts dat daer gadert vele materie ende dat salinen purgieren aldus, Nemt dat heinde van den navele met .ij. vingeren ende metten anderen hant soe dructen inwart dat in den navele es tote in den lichame ende coendi dit ghedoen soe es den navele ghescort ende ne willet niet ingaen ende dat kint seer trect ende screit soe eist materie soene suldi niet der toe doen. Ende is de varwe van der navele gelijc de varwe van den huut ende dat in gaet alsment tast gelijc alst vorleert es dan c 77c. suldi maken eenen bant met eenen cussenkin in de middel genayet ende daer mede subtijlic binden ende onder den bant op den navele salmen legghen gheberrende lu- pinen ende lijnen doucke ghe- berrende .ana. partes equales ende dit salmen temperen met wiin aisiin ende maect der of een piaster op stoppen ende der op geleit ende der boven op binden een cussinkin alle dage. <1 Een ander der toe orborlic. flj Nemt zwart pee .§. iiij-or pulver mastiek. pulver van wieroec pulver van bolum arme- nicum .ana. elexs .§. dat pee salmen smelten op dat vier alleene ende alst ghesmolten is dan doet of ende minget der in de pulveren vorseit ende maect eene piaster van eenen canepen doucke ende dat leght der op .3. daghe ofte meer ende doet alsoe tote datti ghenesen is. Ende macht niet der mede ghenesen soe salmen wereken aldus <1 Int erste men sal met eener spletten die navele begripen ende inwart steken tote datti in es ende alst al in es dan salmen vaste duwen ane den buuc ende die splette in houwen die darmen ende die pacient die sal sinen navele soe hi mest c 77d. mach inwaert trecken Ende dan salmen nemen eenen naelde met eenen starken drade alsoe ghe- maect in desen vorme (zie fig. XLIV) Ende dor steken den navele al vaste ane de splette ende dan salmen den draet een warf omme slaen ende cnoepen alsoe men eenen sac bint. ende dan den navele weder dore steken cruus- wijs jeghen die erste steke. ende dan weder omme slaen ende cnoepent noch een warf ende dan