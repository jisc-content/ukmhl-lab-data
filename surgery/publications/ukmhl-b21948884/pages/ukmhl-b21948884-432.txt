8o IWÏRODVCTION CHAPITRE XIX. DES CHOSES CONTRE NATVBE. Apres auoir traité des choses na- turelles et non naturelles, il ne reste plus pour parfaire nostre introduction qu'à déclarer leschosescontrcnature, qui sont celles qui empirent nostre corps en quelque manière que ce soit. Et .sont trois en gênerai, à sçauoir : Cause de maladie, Maladie, et Symp- tôme. Cause de maladie est affection contre nature, précédente et faisante la maladie. Icelle est diui.sée en plu- sieurs sortes , et premièrement en externe et interne. L'Externe ( dicte procatarctiquc, ou primitiue) est hors de nostre corps , comme les viandes, bastons , et ferremens qui blessent. Mais l'interne a son essence , et siège au corps, et est subdiuisée par la pluspart des Autheursen antécédente, et coniointe. L'antécédente est celle qui précède la maladie, et ne la fait encores actuellement, combien qu'elle en soit sur le poinct, comme les hu- meurs fluans, ou prests à fluer, sont causes antécédentes des aposlemes. La coniointe fait actuellement et im- médiatement la maladie , auec la- quelle elle a telle afflnité, que l'vne et l'autre sont tousiours absentes ou présentes ensemble. De toutes ces causes prédites, les \nes sont nées auec nous : comme la mauuaise quantité et qualité des deux semences et du sang menstruel, prouenante des parens mal disposés, sont causes de plusieurs maladies , et mesme de celles que l'on nomme héréditaires. Les autres viennent de- puis nostre natiuilé , comme le mau- uais régime , les coups, cheules, et semblables. Celles qui sont nées auec nous sont toutes iueuilables : mais il n'est pas ainsi des autres, destpielles aucunes se peuuent euiter, comme les <;oups et cheutes : aucunes non , ains allèrent nece.ssairement nostre corps , comme l'air, qui nous enui- ronne, le boire et manger, etc. Et si quelqu'vn veut conter entre les cau- ses internes nées auec nous, et ine- uitables , la consomption de l'humi- dité radicale que fait peu à peu la chaleur naturelle en vieillissant : ie ne m'en soucie pas beaucoup, non plus que de la diuision des causes que font les Philosophes, en la matérielle, formelle , efficiente , et finale , ou d'autres pareilles diuisions. Car cela n'est du gibier du ieune Chirurgien, lequel ie pretens enseigner par les moyens plus faciles , et partant il se contentera de ce qu'en auons dit. CHAPITRE XX. DE MALADIE. Maladie est affection contre nature, qui blesse l'action des parties immé- diatement. Icelle est triple,à sçauoir Inlemperature , Mauuaise composi- tion, et Solution de continuité. La première, dite Inlemperature , est propre aux parties similaires, es- longnées de leur bon et naturel tem- pérament. Cest eslongnement se fait en deux manières : l'vne, quand il n'y a vice qu'en vue seule opposition de qualité, dont est dite Inlemperature simple, et y en a quatre sortes, à sça- uoir chaude, froide , humide, et sei- che : l'autre, quand il y a vice en toutes les deux oppositions : et ce pareillement en quatre façons, comme