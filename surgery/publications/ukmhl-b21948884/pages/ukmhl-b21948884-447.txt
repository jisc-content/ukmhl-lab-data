IRVRGIE. 90 A LA. C Sur vn vieil vicere, duquel il n'auoit peu guarir , combien qu'il en eust esté pensé par plusieurs années, et en fut entièrement guari auec la nouuelle playe. Tite Line escrit que Quintus Fabius Maximus eut la fleure quarte par longues années, et qu'en donnant la bataille aux Sauoisiens , de la grande ardeur qu'il auoit de combattre, chassa la fleure, et onc- ques plus ne l'eut. L'homme de chambre de M. de Lansac le ieune, disoit n'agueres qu'vn Gentilhomme François estant en Poulogne, ayant la fiéure quarte, se promenant le long de la Vistulc fleuue, au commencement de son accès fut poussé par vn sien amy, en riant, dedans ledit fleuue, dont il eut telle frayeur , combien qu'il sceust nager, comme sçauoit bien celuy qui l'auoit poussé, que depuis n'eut la fiéure. Au camp d'Amiens, le roy Henry me commanda d'aller à Dourlan pour penser plusieurs capitaines et soldats quiauoient esté blessés par les Espa- gnols en vne sortie de la ville qu'ils firent sur eux : le Capitaine Sainct Aubin demeurant près d'Amiens, Gentilhomme, et vaillant s'il y en a en France, auoit la fiéure quarte, neanlmoins qu'il fust en son ac- cès , se leua du lict , et monta à cheual pour commander à vue partie de sa compagnie, fut blessé d'vn coup d'arquebute tout au trauers du col, dont il eul vne telle appréhen- sion de la mort qu'à l'instant il perdit sa fiéure , et depuis fut guari de sa blesseure, et est encores à présent viuant. Monsieur loubert recite vne his- toire d'vn singe qui fut cause de la guarison de son maistre, Médecin de profession, abandonné des Mede- cins de Montpellier. Ce Médecin estoit eslranger, sans femme et enfans, serui de gens qui attendoient sa dépouille : le voyans fort bas, cha- cun d'eux se saisit de quelque chose. Le singe regardant ce remuement de mesnage, print pour sa part le chap- peron rouge fourré que son Maistre portoit aux actes solemnels, duquel il s'affubla d'vne si bonne grâce de- uant luy, que ledit Médecin print si grand plaisir à le contempler, qu'il fut contraint de rire si fort, que ceste esmotion espandue par tout le corps esmeut tellement nature ( par la continuation de l'aise qu'il en prenoit ) qu'il en recouura la santé. C'est que le lien duquel les forces de nature estoientempeschées, fut rompu de l'impétuosité causée par le ris.Car telle ioye esmeut la cha- leur naturelle languissante, et com- me enseuelie, et la respandant par tout le corps, la fit venir au secours de nature , laquelle embrassant ce moyen et propre instrument, ren- forcée de tel secours, vint à com- battre la maladie auec plus grande hardiesse, tant qu'elle vint â sur- monter le mal. Car c'est Nature pro- prement qui guarit les malades : le Médecin et les remèdes sont les se- cours qui favorisent Nature. Que diray-ie plus? N'agueres vn Gascon estant en cette ville, au logis d'A- grippa, rue Pauée , malade d'vne liéure ardente , tombé en phrenesie, se ietta de nuict par vne fenestre du second estage sur le paué, et se blessa en plusieurs endroits de son corps. le fus appellé pour le medica- menter : et incontinent qu'il fut posé en son Uct, commença à ratio- ciner , et perdit du tout sa phrenesie, et quelque temps après fut du tout