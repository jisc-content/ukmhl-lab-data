30 IL POLICLINICO - SEZIONE PRATICA [Anno XIII, Fasc. 14] È chiaro che la loro cura sarà tanto più semplice per quanto maggiore segmento di essi sporgerà fuori del torace: ciò implica minori danni e pressioni sui visceri interni, più semplice e diretto l’attacco. Le sezioni dell’aorta che adempiono queste condizioni di vicinanza alla parete toracica sono : a) quel tratto dell’aorta ascendente che dall’origine di essa giunge al disotto del- l’articolazione sterno-claveare destra e continua al disotto dello sterno ; b) quel tratto dell’aorta discendente toracica che non ancora si adagia all’innanzi della colonna vertebrale. In tali sezioni di preferenza si stabilisce il processo ateromasico, ch’è il più ovvio generatore degli aneurismi, forse perchè ivi è più intenso l’urto della corrente sanguigna. E infatti ciò avviene nel primo tronco, giacché, precedendo esso l’incurvamento, più diretta risente la pressione vascolare; nel secondo, giacché ivi insorge aumento di pressione, de- terminato dal restringimento del calibro arterioso. Dalla ateromasia e dallo sforzo insieme insorge poi la dilatazione. Tra gli aneurismi dell’aorta ascendente sono operabili quelli soltanto extra-pericardici; negli altri la controindicazione risulterebbe evidente da ciò che vi sarebbe insufficienza aortica per distensione della parete o per alterazione della valvola. 20 L’aneurisma dev’essere di forma ampollare. Poiché lo scopo che il nuovo metodo si propone è la formazione di un solido coagulo il quale otturi la cavità morbosa, appare indispensabile che non venga menomamente danneggiata la circolazione libera nell’alveo arterioso normale. La miglior guarentigia di tale postulato dell’arte sta nella forma ampollare, in cui il collo è ristretto e piccolo il foro di comunicazione. La controindicazione è evidente per converso negli altri tipi di aneurisma : il fusiforme ed il cilindrico. È dunque della massima importanza stabilire, oltre che la sede, la forma dell’aneu- risma. Un argomento capitale, che il Baccelli ha trovato adatto per tale uopo, riposa sulle condizioni del cuore. Il cuore si ipertrofizza quando aumenta la pressione entro le arterie ; negli aneurismi ciò non si verifica sempre, com’era un tempo opinione generale, ma solo quando v’è deviazione dell’asse idraulico centrale del vaso. Mancando questa, o essendo scarsissima allorché il collo deH’aneurisma è ristretto e breve è il foro di comunicazione coll’alveo arterioso (quindi nell’aneurisma ampollare), mancherà l’ipertrofia cardiaca. Allora è poco turbata l’armonia funzionale tra il centro di propulsione e le arterie-tubi elastici i quali trasmettono continuamente i moti loro impressi dalla proiezione cardiaca, in virtù del nixus e del renixus, che esprimono la reazione elastica. Dunque se il cuore non è nè dilatato nè ipertrofico, l’aneurisma aortico avrà collo e foro ristretti. La proposizione inversa, che quando un aneurisma abbia tali caratteri il cuore non possa ingrandirsi, non regge ; infatti ciò avviene se l’aneurisma s’accompagna con endo-aortite cronica deformante. Data dunque la diagnosi d’un aneurisma di forma ampollare, l’ipertrofia del cuore indica alterazione estesa dell’aorta. Per quali altri criteri si diagnostica la forma ampollare ? La circoscrizione quasi completa dell’impulso espansivo, del fremito eventuale e dei rumori, mentre tutti questi fenomeni sono assai poco appariscenti nel resto della intu- mescenza, attestano che quella regione corrisponde generalmente alla gettata idraulica centrale, ch’essa non è larga nè potente. 30 II cuore non dev’essere ipertrofico.