[Anno XIII, Fasc. 14] NUMERO SPECIALE 3 L’insegnamento è dettato con parola chiara, precisa, eloquente: quando fredda, quando animata, dominante sempre l’attenzione ; e con l’andamento, la voce, il gesto d’un oratore distinto. A questa scuola si educarono tante generazioni di medici, che serbarono per l’intera vita un ricordo grato del loro Maestro e dell’utile insegnamento ricevuto. Negli ospedali di Roma, nello stesso Policlinico, ora si trovano tanti medici primari di molto valore scientifico e pratico, e quasi tutti liberi docenti ed effettivamenle insegnanti. Tutti acqui- starono il loro posto dopo severissimi esami, felicemente superati. Fu anche da questa scuola clinica che passò all’Università di Bologna il prof. Murri, il quale palesò tosto quelle eminenti qualità di clinico, da Baccelli stesso presagite, prima di ogni altro, e trasportando il Murri un lembo della bandiera della Clinica romana in quella di Bologna, innalzò ivi un tempio ed un culto alla Dea Ragione. Ora ognuno sa immaginare l’estensione grande del beneficio di tanta bravura d’uomini, che con l’ufficio di medici lottano contro i mali, la miseria, la morte, con tanta più effi- cacia, per quanto più bravi. Tutti i lavori del nostro Maestro, il cui novero e riassunto segue nelle pagine di questo giornale, portano tutti l’impronta di uno spirito d’osservazione penetrante e di ori- ginalità. Gli schiarimenti e le interpretazioni più giuste o del tutto nuove, portate sopra fatti già noti: certe intuizioni felici: alcune sintesi nosografiche, maturamente stabilite, ed utili per evitare facili errori diagnostici: scoperte di fatti nuovi: arditi e nuovi metodi di cura, furono altrettante ragioni di successo, fra scienziati e medici, in Italia e fuori, e per cui si diffuse la fama dell’Autore. Il nostro Maestro ama la scienza ed ha fede in essa — lo dimostra quanto egli si è sforzato di fare e nel campo della cosidetta da lui Medicina politica, e nella istruzione pubblica, e nel commercio e nelle industrie e belle arti. — E noi scienziati dobbiamo applaudire ogni apostolo fedele della scienza, perchè è sola essa la sorgente di tutti i pro- gressi, compiuti dalla razza umana, dalle sue origini a noi, e lo sarà sempre di più. Noi dobbiamo sperare da essa non solo i progress: materiali, ma che essa entri anche nei dominii del mondo morale e sociale, nella politica e nell’arte, insomma in tutto. Per amare le arti, la poesia, il bello e la verità, basta essere animati dai concetti scientifici moderni. Faccio qui questo cenno, per spiegarci le svariate attività del nostro Maestro, perché scien- ziato, e che sono riferite da altri nelle pagine che seguono. Anche la moralità sua, tanto nota, deriva, io credo, dalla medesima fonte. Ecco, infine, le principali qualità morali dell’uomo, che onoriamo : Egli è dignitoso, d’animo nobile e immensamente generoso; odia la viltà; non vuole che la docilità sia mai servile e che l’autorità persuada, in luogo di comandare: è ma- gnanimo. Il sentimento della giustizia è quello che più egli tiene a cuore; è affabile, è gentile sempre. È liberale ed ama la libertà, pensando su ciò come Pericle, che diceva: « Felicità e libertà non possono andare disgiunte ». Ha facilmente larghe vedute e concetti originali; cerca sempre beneficare altrui; è de- mocratico in tutte le sue abitudini; è onesto. Non si lascia facilmente sopraffare; se è attac- cato, reagisce, fino a vincere. Facoltà invidiabile, perchè: ;< Dans ce monde, où le sort est d’airain, il faut avoir un caractère d’airain, cuirassé contre la destinée et armé contre les hommes. Car toute cette vie n’est qu’un combat; chaque pas nous est disputò. Voltaire dit, avec raison « On ne réussit dans ce monde qu’à la point de l'épée, et on menrt les armes à la main » (Schopenhauer).