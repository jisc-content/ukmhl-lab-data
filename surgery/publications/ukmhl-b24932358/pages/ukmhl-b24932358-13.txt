[Anno XIII, Fasc. 14] 7 NUMERO SPECIALE loro candide e giuste osservazioni cliniche. Si dimostra anche ammiratore del Sydenham, del Baglivi, del Boerhaave, e commentatore brillante di Giovanni Battista Morgagni, che con l’immane lavoro De sedibus et causis morborum per aliatomeli indagatis, ha liberato la patologia dalle pastoie deU’umoralismo e del solidismo. Il Baccelli, tino dai suoi primi passi negli studi medici, aborrendo dalla vana meta- fisica, si sentì seguace convinto ed operosissimo della scuola anatomica del Morgagni e del Rokitansky; trascorrendo giornate intiere nell’ospedale di Santo Spirito, qui in Roma, tra il letto degli ammalati e la tavola delle dissezioni anatomiche, preparando e conservando, in un apposito museo, moltissimi pezzi anatomo-patologici corredati sempre dalle istorie cliniche. Cosicché il nostro venerato Maestro contribuì grandemente, con questa sua insigne operosità scientifica, alla spiegazione anatomo-patologica della sintomatologia medica. E naturalmente, quale ammiratore del Morgagni, presso gl’infermi non potette che sentire grande entusiasmo di tutte le ricerche per la diagnosi fisica, la quale, iniziata dal Ridano, dall’Auenbrugger, da Renato Teofilo Giacinto Lee, era stata bene sviluppata dal Laénnec e dallo Skoda. Ben presto, quand’ancora qui in Roma quasi imperavano le viete teorie umoristiche e le dottrine browniane dello stimolo e dei controstimolo, egli giovanissimo, poco più che ventenne, nell’anno 1857 pubblicava il primo suo lavoro medico dal titolo: Ascoltazione e percussione nella Scuola romana, ove rivendica il primato della percussione al nostro Ridano (Tip. Forense, Roma). Abbiamo così un prezioso documento che ci assicura l’ammirazione e il grande studio del nostro Maestro fino da 50 anni or sono, per il Laénnec e per lo Skoda. Fino d’allora il Baccelli, quale scrupoloso semeiologista, appalesa il suo sano gusto e le sue insigni attitudini per l’insegnamento. Con il suo primo contributo di semeiotica fìsica, egli si afferma non semplice seguace od imitatore di Laénnec e dello Skoda ma, in non pochi punti, valoroso commentatore ed integratore. Egli pertanlo, giovandosi contemporaneamente delle cogni- zioni esatte, chiare e a volte quasi direi matematiche di anatomia topografica (il suo ana- tomismo clinico) e di semeiologia fisica, divenne pronto e felice diagnosticatore delle malattie del torace, del cuore e dei vasi. Nell’anno 1859 pubblica un poderoso lavoro: Prolegomeni alla patologia del cuore e dell’aorta, e tra il 1863 e il 1864 i tre volumi sulla Patologia del cuore e dell’aorta, e cioè: Malattie per lesa vitalità. Malattie per lesa innervazione e Malattie per leso organamento. In questo tempo il Baccelli, sempre giovanissimo, neppur trentenne, ma oramai maturo clinico, è invero di una prodigiosa e geniale attività. Portano le date tra l’anno [863 e il 1869 le sue pubblicazioni: La pettiroloquia afone- tica e la diplofonia. — Dell’atrofia gialla acuta del fegato. — Il plessimetro lineare della scuola clinica di Roma. — Sulle febbri subcontinue. — Sulla meccanica cardio-vascolare. — Empiema vero da pleuritide genuina. — Sopra le pieghe della tonaca avventizia dell’aorta. — Studio anatomico ed etiolooico del tubercolo. C> Tutti questi lavori sono di quelli che nella letteratura medica resteranno ad onorare la clinica italiana. In essi, il Baccelli, da vero scienziato e da illuminato ed efficace inse- gnante, non manca giammai di trarre da ogni principio scientifico le giuste applicazioni pratiche, tenendo sempre di mira il trattamento proficuo dell’uomo che soffre. Dal 1870 in poi le sue pubblicazioni mediche si fanno più numerose e notevoli. Degne di studio e di lodi sono in ispecie: La milza, i vasi brevi e le ghiandole pepsiniche. Dell’empiema vero. — La piccola circolazione venosa addominale. — La subcontinua tifoide. — Sulla trasmissione dei suoni attraverso i liquidi endopleurici di differente natura. — Di un nuovo metodo di cura per taluni aneurismi dell’aorta. — Di un nuovo segno dei tumori ovarici