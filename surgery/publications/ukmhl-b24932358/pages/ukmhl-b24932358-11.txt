NUMERO SPECIALE [Anno XIII, Fasc. 14] 5 Ma io rievoco per l’appunto questi ricordi lontani, poiché difficilmente agli assistenti, che mi succedettero, può fornire la memoria ricordi consimili. Da quel giorno io non vidi più il Professore per circa due anni : lo rividi quando fui nominato dal luogotenente del Re, Brioschi, assistente alla clinica medica di Roma, su pro- posta del direttore Guido Baccelli. La mia indole schiva mi teneva lungi da lui, ma una rara fortuna mi aveva fatto incontrare Giovanni Baccelli fratello del professore e pre- sentemente senatore del Regno. Io conto fra le più piacevoli e più feconde ore della mia vita quelle, che vissi con Giovanni Baccelli, tanta mi parve in lui la limpidità e la profon- dità del pensiero, tanta la bontà dell’animo! Fu desso, che, venuta Roma all’Italia, ricol- legò me al suo illustre fratello. Non può misurare il benefizio di quella mia nomina, se non chi, come me, ha dovuto passare cinque anni fra i più intellettualmente fertili della vita nel lavoro assiduo e steri- lizzante d’una condotta. Perciò la mia gratitudine fu allora ed è anc’oggi vivissima per lui, che scegliendomi a quell’ufficio m’aprì la scuola, in cui avrei potuto imparare. E non certo di lui è la colpa, che imparai poco : valgano, quelli, che venner dopo di me, a dimostrare tutta l’efficacia dell’insegnamento e dell’esempio datici dal Clinico di Roma. Io non godei a lungo di tale vantaggio. Ma nullameno ho risentito per tutta la vita il profitto di quel tempo. Io aveva compiuto gli studi medici in Italia, dove, nonostante il mirabile lavoro di critica fatto dal Bufalini, le Cliniche si trascinavano nell’imitazione dei clinici francesi ed inglesi della prima metà del secolo xix. Vennero poi il Concato, il Can- tani, Salvatore Tommasi, Corrado Tommasi-Crudeli, Giulio Bizzozero, che diffusero la coltura tedesca fra noi. Ma Guido Baccelli non era nè un clinico all’antica, nè un clinico alla tedesca. Certo, egli fu uno de’ più pertinaci lettori della patologia cellulare di Virchow: certo, le opere dei francesi e degl’ inglesi dei primi decenni del secolo passato erano a lui familiari. Ma ciò che distingueva il suo dagl’insegnamenti degli altri era il continuo ri- chiamo agli antichi e specialmente agl’ Italiani, sopra tutto a quei grandissimi nostri, che furono il Malpighi, li Lancisi, il Morgagni. Tutti e da per tutto ricordano questi nomi immortali. Ma l’immane lavoro sperimentale, che si va accumulando, non concede di me- ditare su quei primi e solenni monumenti del sapere empirico. La Clinica di Roma era affatto singolare per questo. Laonde io, che aveva udito i migliori clinici di Francia e di Germania, fui colpito da una tale originalità di coltura e di concetti. Oggi tutti lamentano il difetto degli studi storici : ma nella Clinica dei prof. Baccelli la coltura rara dell’ inse- gnante rimediava all’ignoranza degli uditori e n’eccitava la mente a ricercare la verità anche nel passato. Non già. che il Professore non tenesse in pregio altissimo anche le conquiste contemporanee. Egli è conservatore nel senso migliore. Non ci sono che gli stolti, i quali possono credere o che il lavoro dei trapassati sia stato inutile pei presenti o che il lavoro dei presenti non debba accrescere e migliorare i prodotti già conquistati. Una siffatta larghezza di concepimenti a me fece impressione e lascio sempre scorgere la manchevolezza di certi criteri angusti e pedanteschi, che si vorrebbero gabellare come l’unico sapere veramente sperimentale. Io non so se a coloro, che mi seguirono dal 1875 in poi nella Clinica romana, parrà, come a me, il maggior benefizio intellettuale l’esempio di quest’analisi estesa a tutte le epoche della medicina per trarre poi da essa l’esatta valutazione delle meglio accertate nozioni di fatto. Ma confesso, che per me fu in questo metodo, lo stimolo migliore. Io devo però anche un’educazione etica al prof. Baccelli : gli devo la più sconfinata tolleranza alle opinioni scientifiche de’ miei assistenti. A me non fu mai difficile di aver nella Clinica di Bologna studiosi, che professassero idee affatto opposte alle mie in alcuni