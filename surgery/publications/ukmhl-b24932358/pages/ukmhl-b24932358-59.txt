[Anno XIII, Fasc. 14] NUMERO SPECIALE 53 Ricorderemo, perchè non è nostra intenzione di dar qui una descrizione particolareg- giata del Policlinico, ehe agl’edifici ora ricordati sono da aggiungere la farmacia, la chiesa, le sedi del riscaldamento e della ventilazione, dei bagni, delle cucine, della lavanderia, del- l’illuminazione, della disinfezione e le sale mortuarie, rispettivamente isolate. Ogni clinica possiede, oltre alle proprie corsie per gli infermi, 1’ aula per le lezioni, i laboratori, la biblioteca, i bagni, sale operatorie, stanze d’isolamento, locali per gli assi- stenti, ecc. Questa semplice numerazione è appena sufficiente a dare un’ idea della grandiosità dell’ insieme del disegno di questo monumento della scienza e dell’ arte riunitesi per gio- vare all’ umanità sofferente. L’esame del tipo architettonico degli edifici, della distribuzione degli ambienti, dei ser- vizi di assistenza da parte dei medici e degli infermieri, i sistemi di riscaldamento e di ven- tilazione, di lavanderia, di disinfezione, di fognatura, tutti particolari tecnici del funziona- mento di un così grande organismo e del suo perfetto adattamento allo scopo per il quale fu costruito, costituiscono altrettanti soggetti di studio e di meditazione che trascendono dai limiti dello spazio impostoci. Ma quanto ancora è stato fatto non è il compimento ultimo del primitivo disegno di Guido Baccelli. Il Policlinico sarà una delle scuole mediche più complete dell’ Europa e forse del mondo, quando avrà raccolto attorno a sè gli Istituti di Anatomia normale, di Anatomia patologica, di Fisiologia, d’igiene, di Farmacologia, di Patologia generale e di Medicina legale. E da quanto sembra ciò non costituisce più una semplice speranza; ma siamo già sulla via dell’ attuazione. Gli antichi popoli ci lasciarono la maggior parte della loro vita, delle loro opere e della loro civiltà, scritta nei monumenti architettonici, che personificavano le loro istituzioni le più vitali ed importanti. In queste grandi opere rifulge la potenza creatrice della mente di una nazione, l’arditezza delle concezioni, la costanza e l’equilibrio dei propositi. Di nessun’altra manifestazione inorgoglisce e si soddisfa un popolo, quanto di un’opera d’arte pubblica, di un’ espressione della sua civiltà che sia predestinata alla perennità del- l’esistenza. Nessuna meraviglia quindi se stranieri ed italiani gareggiano nel tributare omaggio di riconoscenza e di approvazione allo scienziato ed all’uomo di Stato, che concepì e seppe portare ad esecuzione ed a compimento scientifico, artistico ed umanitario, questo monu- mento della nuova Italia! Ma più che queste manifestazioni di onore, giungeranno grate a Guido Baccelli le be- nedizioni di coloro che diseredati dalla fortuna ed afflitti dal male trovano nel santuario della medicina e della carità e che s’intitola al nome del Re Buono, 1’ assistenza la più illuminata e decorosa, quale si ottiene dalla gara feconda della scienza e della carità. Pochi uomini percorrendo le vie di una città possono al pari di Guido Baccelli rimi- rare ad ogni passo le opere attestanti l’amore al decoro ed all’utile cittadino e patrio che egli ha promosse. Altri dirà dell’impronta che egli ha lasciato nella storia della nostra le- gislazione per quanto concerne 1’ ordinamento degli studi e le riforme dirette a favorire 1’ incremento dell’economia nazionale. Ma non posso astenermi dal ricordare che è cosa sua la legge per il bonificamento dell’Agro Romano e che per la Capitale d’Italia egli ha com- piuto opere memorande. La galleria Nazionale d’arte moderna, il Pantheon isolato e liberato delle famose orecchie d’asino del Bernini, i grandiosi scavi del Foro, il versante orientale del Palatino posto allo scoperto, l’arcata inferiore del Colosseo ridata alla luce, il Tempio