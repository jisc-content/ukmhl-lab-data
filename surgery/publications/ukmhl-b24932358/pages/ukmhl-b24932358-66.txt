6o IL POLICLINICO - SEZIONE PRATICA [Anno XIII, Fasc. 14] vagheggiando e insieme preparando un totale rinnovamento, non solo della sua clinica, ma di tutte le cliniche della capitale. Di un Istituto Policlinico egli parlava già nel 1874. Gli inconvenienti della sua scuola non erano pochi. La sala per uomini era immediata all’ingresso e risentiva moltissimo l’influenza dell’alta ed amplissima porta. Inutile descrivere i danni che alla igiene ed alla tranquillità indispensabile per fini esami clinici derivavano dall’accumulo di oltre 200 infermi e del relativo personale di servizio, in quella immensa sala Benedettina, male illuminata e peggio ventilata. Riproduciamo per intero questa sala, detta anche braccio nuovo, che il Fuga costrusse Andito per l’anfiteatro. d’ordine di papa Benedetto XIV (i742)per continuare l’architettura che Baccio Pintelli (1471) aveva dato alla parte principale dell’ ospedale. Nella parte esterna, sotto i busti dei più chiari medici-chirurgi di Roma (dovuti ad Achille Fabbri), erano le dure camere del personale medico (vere celle, sotto un tetto d’asfalto, esposte a tramontana). Al di sotto di esse, lungo la strada, i laboratori chimici : corridoi ricavati da un antico porticato, che serviva per passeggio ai convalescenti e per rifugio notturno ai derelitti, epperò sempre umidi, freddissimi ed esposti al rumore ed alle noie della strada. La sala di San Filippo (per le donne), se era più segregata, era anche peggio venti- lata: con l’altare in fondo e con il soprastante quadro del santo pareva una vecchia cappella vi pioveva una mediocre luce, fatta più per la meditazione che pei bisogni di gente malata.