39 NUMERO SPECIALE [Anno XIII, Fasc. 14] In tal guisa operando, cioè con l’arditezza e larghezza delle idee, colla perseveranza nell’applicarne i postulati, colla propaganda, con gli incoraggiamenti materiali e col plauso autorevole agli uomini di buona volontà, Guido Baccelli ha esplicato un vasto programma di medicina politica nella breve vita del suo Ministero. Egli ha saputo dimostrare coi fatti che gli uomini di mente elevata, di cuore nobile e generoso non si ritraggono innanzi alle più ardite soluzioni dei problemi sociali ed ha dimostrato pure quanto possa giovare alle classi lavoratrici un uomo politico che sia spinto all’azione dal vivo desiderio del bene, dalle convinzioni maturate e sincere. G. Loriga. Il sentimento nazionale in Guido Baccelli Prof. P. GALLENGA. In tutta l’opera medica e politica di Guido Baccelli rifulge sempre un altissimo e caldo sentimento d’italianità, che ha avuto campo di manifestarsi in molteplici occasioni solenni, oltre che nell’insegnamento, nella clinica e nel Parlamento. Guido Baccelli è orgoglioso di essere italiano e romano, conosce ed apprezza tutta la grandiosa storia del pensiero romano, a cui seguirono i lunghi secoli del pensiero italico. In tutti i campi dell’ingegno lo spirito d’Italia impresse orme profonde ed è opera di sapiente e di patriota ricordare le nostre grandezze passate, quando questo ricordo è affacciato da chi è degno continuatore dell’opera nazionale, da chi ne trae argomento a incorare, a sospingere al lavoro e allo studio. Molte sono le benevolenze a cui ha diritto l’opera medica italiana e che sono ignote 0 mal note, oppure che da molti si finge di non conoscere, specialmente all’ Estero, allo scopo di mantenere ad altri dei meriti ingiustificati. Guido Baccelli, tutte le volte che ne ebbe occasione, levò alta la sua voce per ristabilire l’esattezza dei fatti e delle date, per far conoscere nomi ingiustamente dimenticati, per divulgare osservazioni già fatte nella nostra Italia, e credute nuove per le pubblicazioni più o meno originali di contemporanei più o meno illustri o ignoti. I medici italiani devono quindi essere grati a chi contribuì in tal modo, oltre che con l’opera propria originalissima, ad elevarli nella considerazione e nel giudizio degli stranieri, e dar ad essi la coscienza oltre che del proprio valore anche della onorata e valente scuola da cui essi sono discesi, della nobiltà delle loro origini scientifiche e professionali. Questo sentimento di altera italianità medica Guido Baccelli lo attinse dapprima nello studio profondo e amoroso dei nostri antichi medici, di quelli che egli chiama i Santi Padri della Medicina. Non è a dire qui degli antichissimi medici, dell’epoca Greca e Romana, perchè essi sono da tutti conosciuti, perchè ad essi unanimemente si riferiscono le origini della medicina. L’opera di rivendicazione di Guido Baccelli più degna di essere ricordata in questo argomento, è quella riferentesi ai medici italiani del XVII, XVIII e XIX secolo, 1 meno conosciuti, specialmente quelli della Scuola Medica Romana, fiorentissima. Grande ammirazione ha il Baccelli per il nostro sommo Morgagni da cui veramente può dirsi co- minci la medicina moderna. Le esatte osservazioni anatomo-patologiche e cliniche del Mor-