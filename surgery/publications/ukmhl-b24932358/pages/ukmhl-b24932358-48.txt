IL POLICLINICO - SEZIONE PRATICA [Anno XIII, Fasc. 14] 42 Mentre così provvedeva a render migliori gli agricoltori dell’avvenire, non trascurava di porgere aiuto a quelli già adulti, a coloro che oggi attendono alle cure campestri. Volle per questi moltiplicate le Cattedre ambulanti, introdotto l’insegnamento agrario in Istituti di varia natura, e, sovratutto, nelle Università, perchè cessi lo spettacolo poco lieto, per un paese eminentemente agricolo, di essere quasi sempre tributario dell’estero, per le sco- perte utili all’agricoltura, o per le applicazioni delle scoperte stesse all’arte dei campi. Ed appunto per questo istituì Cattedre e Laboratori di Batteriologia agraria. Guido Baccelli non ha concepito che un solo odio: quello contro l’insegnamento chiac- chieroide. Infatti, mentre al Maestro elementare volle dato un campicello, per convincere gli agricoltori della utilità dei concimi chimici, istituì, a centinaia, i Campi, dimostrativi, specialmente nell’ Italia meridionale ed insulare. E per lo studio di quanto, sotto ogni aspetto, concerne la coltivazione del frumento, istituiva una Cattedra speciale di granicoltura. Concorreva così, nella più efficace maniera, a rendere, anche nei riguardi economici, indipendente il nostro Paese, additando ad esso il modo di liberarsi dal grave e vergognoso tributo che devesi pagare all’estero per l’ac- quisto del frumento. L’Italia, che per la naturale configurazione del suolo e per la varietà del suo clima dovrebbe essere fra i paesi più ricchi per qualità e quantità di legname, ha il suo patri- monio forestale talmente esiguo da dover ricorrere, e per somme non lievi, alla im- portazione dall’estero. Chi aveva tanto lottato per vedere annoverata fra le Feste ufficiali quella degli Alberi, non poteva disinteressarsi della importante questione silvana. E questo interessamento particolare era tanto più naturale, se si consideri che l’igiene stessa non può che avvantaggiarsi dalla applicazione di un buon regime forestale. Istituì dapprima la Scuola per le guardie forestali. Poscia, con il necessario rigore, disciplinò i diboscamenti, mentre in ogni guisa possibile favorì i privati ed i Consorzi, che intendevano rimboschire le terre. A raggiungere il nobile fine di migliorare le condizioni igieniche ed economiche dei lavoratori, volle indette gare speciali per un tipo di Vino popolare, offrendo così alle classi meno abbienti una bevanda salubre ed a modico prezzo. All’intento poi di promuovere la preparazione di considerevoli quantità di vino da servire specialmente a mantenere ed accrescere il commercio con l’estero, bandì concorsi per vini a tipo costante, incoraggiando altresì una larga applicazione del principio coope- rativo all’industria enologica. Conscio dei vantaggi, che la specializzazione arreca nell’allevamento degli animali, volle favorita la produzione del cavallo agrario e dei muli, questi ultimi singolarmente adatti in un paese tanto montuoso come il nostro. Nè trascurò lo studio delle più gravi e dannose malattie degli animali, che si allevano nelle nostre campagne, fino al punto di proporre l’applicazione del metodo della iniezione dei rimedi eroici nelle vene, per la cura dell’Afta epizootica. Guido Baccelli, romano, relatore nel 1878 dei primi provvedimenti a favore delle terre prossime alla capitale, volle e seppe coronare l’opera data al Ministero per l’agricoltura, facendo approvare una legge che, provvedendo alle necessità tecniche ed economiche, permetterà di far scomparire finalmente il deserto che circonda l’Eterna Città. E consen- tendo la legge stessa, che la sua benefica azione si estenda alle altre terre italiane tuttora incolte, iniziava la grandiosa opera di colonizzazione interna, che tanti benefizi economici e sociali può recare al nostro paese. Non è certo possibile in un semplice articolo, riassumere, sia pure fugacemente, tutta