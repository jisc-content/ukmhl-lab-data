IL POLICLINICO - SEZIONE PRATICA 64 [Anno XIII, Fasc. 14] Iv’opera (lei Comitato locale L’idea lanciata dal Comitato nazionale trovò presso i medici di ogni regione d’Italia e presso gli stranieri accoglienza superiore ad ogni aspettativa. Nacque quindi il bisogno di costituire un Comitato locale, che provvedesse a ricevere degnamente in Roma tanti e così illustri ospiti ed a concretare il programma dei festeggiamenti. In Comitato locale esecutivo si riunirono gli allievi del prof. Guido Baccelli, cioè : pro- fessore Eugenio Rossoni, presidente; professori: Vittorio Ascoli, Agenore Zeri, Giacomo Rem-Picci, Ercole Tranquilli, Scipione De Rossi, Giulio Galli, Pietro Gallenga, membri; vennero assunti come segretari i dottori Publio Ciuffini e Guido D’Ormea. Esso costituì un Comitato d’onore, .composto del sindaco di Roma, on. senatore Cru- ciani-Alibrandi, del rettore dell’Università, prof. Alberto Tonelli, del preside della Facoltà di medicina, senatore Todaro, del senatore prof. Francesco Durante e del dott. Giulio Ba- stianelli. Per prima cosa gli allievi hanno voluto offrire al Maestro amato un ricordo che testi- moniasse in qualche modo la loro riconoscente devozione. Se la targa d’oro era l’omaggio degli ammiratori ed amici, un anello dottorale poteva, nell’espressione sua d’intimo affetto, raffigurare abbastanza l’unione spirituale di tutta- la scuola col suo Maestro. Nella nota dei sottoscrittori, che si coperse in breve di firme, abbiamo visto i nomi di tutti i suoi assistenti, vecchi e nuovi, da coloro i cui capelli sono già imbianchiti ed hanno salite le vette della fama, come Augusto Murri ed Eugenio Rossoni, fino a quelli che oggi gli fanno corona nel nuovo istituto. E vi figurano in larga rappresentanza gli allievi, da quelli, come Ettore Marchiafava ed Angelo Celli, divenuti ormai colleghi nella facoltà, fino ai giovanissimi, la cui laurea porta la data dell’ultima sessione d’esami. D’accordo con il suo Comitato d’onore, il Comitato esecutivo ha ritenuto che le ono- ranze a Baccelli fossero tributate nel luogo in Roma più degno e fu scelta la magnifica sala degli Orazi e Curiazi in Campidoglio. Conscio dell’interesse che il nostro giovane Re porta agli studi, il Comitato invitò S. M. ad onorare della sua presenza la cerimonia. S. M. di buon grado annuì. La presenza del Re e delle notabilità italiane mostrerà l’8 aprile ai numerosi stranieri che saranno presenti, l’alto onore in cui si tengono da noi la scienza e i suoi cultori. La sera gl’ intervenuti alle onoranze offriranno al prof. Guido Baccelli un banchetto nel teatro Adriano, dove troveranno posto parecchie centinaia di persone. All’ inaugurazione della clinica, che seguirà la mattina del lunedì, il prof. Baccelli volle che non vi fossero discorsi nè cerimonie. I medici italiani e stranieri, visitando questo tempio della scienza, vi avrebbero trovato riunito quanto di meglio suggeriscono oggi l’intelletto ed il cuore a prò dei sofferenti: la sola eloquenza delle cose avrebbe parlato. Le firme dei visitatori saranno conservate in un album, che ricorderà questo giorno memorabile per la Clinica medica di Roma e per il suo fondatore. Il Comitato locale non può esaurire il suo compito senza porgere il suo riconoscente ossequio a S. M. il Re, e senza aver ringraziato le autorità politiche e cittadine, che furono larghe del loro appoggio, tutti gli ospiti convenuti dall’Italia e dall’Estero, e la stampa romana e nazionale, che diffuse ed appoggiò i suoi propositi. Guido d’Ormea. Diritti di proprietà riservati. Roma, 1906 — Tip. Nazionale di G. Bertero e C. L. Pozzi, resp.