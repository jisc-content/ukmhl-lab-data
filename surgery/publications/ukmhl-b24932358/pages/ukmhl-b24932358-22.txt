[Anno XIII, Fasc. 14] i6 IL POLICLINICO - SEZIONE PRATICA Questa legge del Golgi ebbe qui nella nostra clinica la sua sanzione. I numerosi espe- rimenti eseguiti con l’inoculazione di sangue malarico in individui sani portarono alla riproduzione del tipo febbrile terzanario o quartanario e con esso alla riproduzione delle corrispondenti forme parassitane. Intanto, dalla geniale sintesi dei suoi studi, il Baccelli traeva ad illustrare con fine critica il meccanismo dell’infezione malarica, meccanismo intimamente connesso alla vita endoglobulare del parassita, alla sua scissione, alla effusione nel plasma delle sue spore, dei suoi prodotti tossici, delle emotossine. Si hanno così, egli afferma, due fatti precipui: l’emodiscrasia morfologica e l’emodi- scrasia chimica. La morfologica, costituita dalla iattura progressiva del globulo rosso per la presenza di un parassita che ci vive a carico, va dai danni redimibili alla sistematica ipologlobulia, alla anemia progressiva fino alla cachessia conclamata e non accende di per sé necessariamente la febbre; la chimica, costituitasi dal versarsi nel plasma delle spore e delle ematossine, determina e sostiene la febbre. Il nosogransmo clinico della malaria è stato dal Baccelli con particolare cura studiato e descritto. L’andamento delle curve termiche, il vario decorso dell’infezione, la sintoma- tologia caratteristica, le molteplici modalità che lo accompagnano, le complicanze generali o a carico dei singoli organi, tutto fu da lui studiato e nulla sfuggì alla profonda e sagace sua investigazione. Così egli potè descrivere con rara precisione i tipi febbrili delle infezioni miti prima- verili e delle estivo-autunnali, rilevando la doppia natura della perniciosità malarica. La perniciosità causale in ragione diretta della causa inficiente, e la perniciosità indi- vidua in ragion composta della causa e dell’individuo. Egli ritiene perniciose per ragion del tipo le subcontinue, di cui descrive le varietà, e perniciose per !a ragione individua quelle « legate principalmente a resistenza organica per qualsiasi ragione minorata in loto o in determinati sistemi, per cui un organo vitale è più esposto al colpo della potenza nociva che vi fa punta su stanziandovi un sintomo culminante. E a seconda del sintomo distingue le varie forme: dissenterica, algida, emoglobinurica, ecc. Descrive poi le forme larvate che possono presentare sintomi perniciosi anche senza piressia, ciò che costituisce il maximum della perniciosità individua. Ha pure con originalità di idee trattato delle emoglobìnurie dei malarici, classificandole in varie categorie. Accennerò infine di volo all’applicazione del suo metodo di cura per iniezioni endovenose di chinina con le quali potè più volte restituire alla vita infermi coi più gravi sintomi perniciosi. In altra parte della pubblicazione questo argomento sarà più diffusamente trattato. Per concludere volentieri scrivo sulle lelicissime diagnosi, che giornalmente il nostro Maestro sa porre con nostro grande profitto. In questo gruppo vanno ricordate a titolo d’onore le seguenti sue pubblicazioni : Del cancro primitivo della milza. — Echinococchi della milza. — Sopra un aneurisma della celiaca sormontante un aneurisma dell’aorta. — Carcinoma midollare del rene sinistro. — Due casi di echinococco del fegato. — Aneurisma della celiaca. — Su di un caso singolare di pleurite dia- frammatica. — Sopra un caso di morbo di Flajani. — Aritmia da causa psichica. — Influenza e polmonite postuma. —• Un caso di carcinoma primitivo del corpo del pancreas. — Ueber einen Fall von nich paroxysmalen Hàmoglobinurie. — Sopra un caso di doppia insufficienza mitralica ed aortica (Compenso paradosso'). — Sulla polmonite cruposa. — Intorno ad un caso di subi- taneo e grande aumento della pressione endotoracica.