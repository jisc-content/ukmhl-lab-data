[Anno XIII, Fasc. 14] NUMERO SPECIALE 45 fondissima radice nel campo medico tedesco. Oggigiorno è diffìcile incontrarsi anche con un medico di provincia, in Germania, che non conosca qualche cosa dell’illustre clinico romano. Durante il mio ripetuto e prolungato soggiorno colà, durante le visite fatte negli istituti anche di piccole e remote cittadine, io ho avuto più e più volte occasione di per- suadermi con qual rispetto ed ammirazione il nostro maestro veniva menzionato. Tre anni fa mi trovavo a Nauheim per conoscere direttamente l’azione di quelle terme e volli approfittare dell'occasione per visitare la vicina Giessen, dove insegnava allora clinica medica il compianto prof. Riegei. Appena gli fu recapitata la mia carta da visita colla qualifica di assistente nella clinica romana, mi venne incontro lo stesso professore e con amichevole sorriso mi domandava notizie dell’amico suo, il clinico di Roma, quella testa così geniale e così piena, come egli si esprimeva nella sua lingua e voleva che io gli dessi ragguaglio sui nostri studi, mostrandosi benissimo al corrente di quello che nella scuola romana era stato fatto e si veniva facendo. E poi mi raccontava delle sue visite in Italia, delle diverse occasioni in cui era venuto a contatto col nostro maestro, dell’am- mirazione che ne provava e del fascino esercitato dalla sua persona e dalla sua parola. A Wurzburg, nella clinica del prof. Leube, ebbi pure la stessa festosa accoglienza ed udii le stesse parole di ammirazione per il nostro amato maestro. Egli ha avuto in modo speciale occasione di mostrare le sue doti di clinico, di oratore e di persona sopra ogni altro cordiale e sagace al X congresso internazionale di medicina tenuto a Berlino nel 1890. Il manipolo italiano non poteva essere meglio capitanato, nè in modo più preclaro poteva per virtù del suo capo eccellere fra i numerosi gruppi di medici colà convenuti. Il passo dell’allocuzione: Latinus latine loquar! fu accolto da uno scroscio di applausi e l’en- tusiasmo divenne imponente alla chiusura del magnifico discorso del nostro professore: Quotquot estis conlegaeì societies amici, in hac gloriosa Berolinensi medicine Olympiade salvete, valete excelsius! L’ammirazione destata fu immensa, i giornali politici, oltre le effemeridi, pubblicarono integrale il discorso, la biografia ed il ritratto del simpatico e valorosissimo oratore. La battaglia veniva così vinta! L’u° congresso internazionale si sarebbe tenuto in Roma tre anni dopo ed i desideri dei delegati russi dovettero esser rimandati a miglior occasione. La comunicazione di Baccelli allo stesso congresso fu una delle più ascoltate: egli parlò delle iniezioni endovenose di chinina nelle perniciose, e definiva questo metodo terapeutico suo come: das energischste, sichersteund schnellste Mittel in der Therapie der per- nici òsen Formen. La statistica colà portata dal maestro dava il cento per cento di gua- rigioni ! Un altro fatto è a proposito di questo congresso degno di nota, per il suo interesse storico (15 settembre 1890), lo schierarsi deciso del prof. Baccelli per la teoria parassi- tarla dell’infezione malarica. « Una sequela di fatti ci portano a vedere che le modificazioni microscopiche del sangue, messe in vista da Laveran, realmente sono di natura parassi- tarla. Queste modificazioni si sviluppano in una maniera che corrisponde ai caratteri di un ciclo biologico con base vegetativa e riproduttiva ». Chi si reca all’abitazione del nostro maestro, posta nel centro di quella classica Roma, che egli tanto ama, resta colpito dallo straordinario numero di quadri, lavori artistici, per- gamene, nei quali egli è la parte principale, e che decorano in modo assai originale le due anticamere che precedono il gabinetto di studio, pure assai importante dal punto di vista artistico e scientifico. Una graziosa fotografia mi ha ogni volta colpito, è l'élite della medicina mondiale che fa corona al nostro maestro, che siede vicino a Kòlliker, Virchow, Lister, Leyden. Il suo viso è sorridente e buono ed inspira simpatia ed affetto. Ai piedi della