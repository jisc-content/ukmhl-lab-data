37 [Anno XIII, Fasc. 14] NUMERO SPECIALE Nello Stato moderno il problema della legislazione del lavoro si presenta sotto tre aspetti principalmente, e cioè : l’aspetto politico, in quanto la legge tende ad ottenere la pacificazione e l’armonica convivenza fra le varie classi sociali ; l’aspetto economico, poiché una migliore distribuzione della ricchezza assicura ai lavoratori un tenore di vita più ele- vato e li rende capaci di un lavoro più produttivo; ed ultimo, ma non meno importante, è l’aspetto igienico, perchè la società deve garantire a chi lavora la salubrità e la sicu- rezza, cioè deve tutelarne la salute minacciata dalle innumerevoli insidie morbigene, che nel lavoro stesso trovano la causa o l’occasione. Guido Baccelli ministro non trascurò nessuno di questi obiettivi, ed al programma di politica del lavoro dedicò una grande parte della sua attività. Egli ebbe per ciò la rara fortuna di lasciare molte opere e molti fatti compiuti, e se di tutti gli studi iniziati od av- viati, delle sue proposte di riforme, delle attività destate od incoraggiate non potè racco- gliere i frutti, può tuttavia vantarsi di avere sparso una ricca semente dalla quale nasce- ranno rigogliose le biade in tempo non lontano. Il suo primo pensiero fu rivolto a combattere le due malattie popolari che intristicono specialmente la vita dei lavoratori dei campi e ne accorciano 1’ esistenza, intendo dire la pellagra e la malaria. Documento degli sforzi fatti contro la prima, resta una legge la quale da una parte rende obbligatoria 1’ alimentazione e la cura ospitaliera dei pellagrosi ed assicura ad essi l’uso gratuito del sale, dall’altra detta norme precise per la sorveglianza del commercio del granturco e derivati, per l’essiccamento completo e la buona conserva- zione di questo cereale. Egli aprì pure un concorso internazionale di essiccatoi che diede ottimi risultati, ed ottenne l’aumento di 100,000 lire sul relativo capitolo del bilancio, con le quali potè sus- sidiare largamente le istituzioni dirette a prevenire la pellagra ed incoraggiare gli studi su questo vergognoso flagello delle popolazioni agrarie. Contro la malaria è diretta specialmente la legge, da lui rinnovata, sul bonificamento dell’agro romano. Raccoglieva pure gli elementi per una legge che regolasse meglio l’eser- cizio delle risaie, le quali sono una sorgente grave di malaria, e intanto emanava nel- l’aprile 1903 una circolare con la quale indicava alle amministrazioni comunali e provin- ciali le disposizioni igieniche più certe e più efficaci da adottarsi a tutela della salute dei lavoratori, invitandole ad introdurle subito nei regolamenti locali. La sua sollecitudine ed il suo amore per gli operai delle industrie non furono minori di quelle dimostrate per gli agricoltori. Già nel novembre 1901 egli mostrava il proposito di adottare disposizioni legislative atte a prevenire le malattie professionali, attenuarne le conseguenze e ripararne i danni, così come era stato fatto per gli infortuni del lavoro, ed esortava le associazioni e le rap- presentanze dell’ industria e del lavoro, i capi di stabilimenti, le società operaie di mutuo soccorso ed i sodalizii cooperativi del lavoro a dare informazioni e fare proposte concrete sull'argomento. « È dovere di umanità, egli scriveva, ed ha la sua ragione anche nella convenienza economica e sociale, il difendere l’operaio dalle insidie morbigene che mentre ne affievoliscono la potenza di lavoro ne assottigliano con grande disagio la rimunera- zione ». Nel mese successivo istituiva una Commissione di tecnici con l’incarico di stu- diare le cause ed i provvedimenti preventivi delle malattie professionali degli operai nelle industrie. Era anzi intendimento di Guido Baccelli di presentare subito al Parlamento una legge di prevenzione dei danni prodotti da alcune industrie più pericolose, quali quelle del fosforo, del piombo, ecc., ma circostanze da lui indipendenti non gli permisero di tradurlo in atto. Non si stancò tuttavia di proseguire il suo scopo e, mentre attendeva 1’ esito dei