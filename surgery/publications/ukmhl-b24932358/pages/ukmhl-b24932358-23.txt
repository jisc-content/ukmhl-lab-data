NUMERO SPECIALE 17 [Anno XIII, Fasc. 14] Per concludere debbo accontentarmi di riferire in sintesi le sue molteplici, rare ed illu- minate doti d’insegnante geniale ed efficacissimo. Suo concetto direttivo fondamentale è stato sempre il seguente, che alle sintesi intuitive degli antichi si dovessero congiungere armoniosamente le analisi nuove. Dopo Morgagni, Laènnec, Andrai, Rokitansky e Virchow, alia diagnosi sintomatica degli antichi deve succedere la diagnosi anatomica. La base sicura della diagnosi è l’anatomia patologica e l’anatomismo clinico. « La clinica moderna, scrive il Baccelli, è scuola di anatomia viva ; essa nel buio di ogni sintomo che scaturir dovrebbe dalla investigazione fisio-patologica, eleva le più sottili ricerche anatomiche alla dignità di criterio diagnostico, e strappa alla natura l’alto segreto di un processo morboso ». La clinica moderna è il primo gabinetto di fisiologia umana sperimentale. Nella clinica l’ani- male in esperimento è l’uomo ; l’artefice infallibile della lesione è la stessa natura ; il fido interprete delle rivelazioni sintomatiche è il clinico ». L’esperimento sugli animali non può darci criteri esatti e decisivi per la interpretazione dei processi anatomopatologici dell’uomo. La patologia sperimentale ha un valore assai relative. Il Baccelli in proposito sintetizza il suo sano giudizio nella parola sperimentulazioni. Le moltissime e ben fatte osservazioni degli ammalati e dei reperti anatomici, dimo- strando il concetto naturalistico delle differenze individuali, hanno fatto spesse volte affer- mare al nostro illustre Maestro che in clinica non v’ha la polmonite, ma vi sono i polmo- nitici, come dall’amico suo insigne, il Virchow, il mondo medico intese ripetere che non vi è la infiammazione, ma che vi sono le infiammazioni. Nelle malattie tutte, secondo il bel paragone di Baccelli, il tipo è quasi un semplice concetto artistico : è l’Apollo del Bel- vedere. Invece, nella verità della clinica e della vita, esistono solo gli ectipi. Naturalmente la sua diagnosi non è soltanto anatomica, ma anche funzionale. Egli infatti scrive: « E che cosa è mai la diagnosi se .non un giudizio sempre più ele- vato in ragione composta della quotidiana perfettibilità del sapere anatomico e fisiologico ? La meccanica, la idraulica, la chimica organica, la geometria ed il calcolo, hanno anche essi un vasto teatro nel corpo umano, e servono alla casuistica clinica. È chi non si sgomen- terebbe pensando qual mai forza immane d’intelletto e di memoria, quale acuta sicurezza di sensi non si richieggono per tutto questo ? ». Ma il nostro Maestro non si accontenta di una diagnosi anatomo-funzionale ; egli vuole sempre assurgere ad un giudizio il più esatto possibile, quindi avanti al letto dell’amma- lato studia in ogni occasione il momento etiologico. E nella giusta interpretazione delle malattie infettive, accetta tutto ciò che logicamente si può accettare dagli studi batteriolo- gici. Con vero senno clinico giudica della microparassitologia, dando valore, più che ai batteri, ai loro prodotti : batteriotossine. Nelle sue auree lezioni, da molti anni a questa parte, quand’ancora nelle altre scuole si restava semplicemente anatomici e la batteriologia era bam- bina, il nostro Maestro ha insistito sul grande valore dei processi chimici d’intossicazione intrinseca nelle malattie, in particolar modo nelle infezioni malariche e nel reumatismo articolare acuto. Così raggiungendo la pienezza dei giudizi anatomici, funzionali ed etiologici, il clinico di Roma si è assicurata la fama d’essere il più illustre e il più fortunato medico d’Italia. Giustamente egli ha sempre ripetuto fra il plauso della sua scuola che « la diagnosi esatta è la sovrana potenza del clinico, perchè la diagnosi esatta è la somma necessità della cura ». E in qual modo il nostro Maestro riesce quasi sempre a porre le diagnosi matemati- camente esatte ? Bene osservando e meglio esaminando gli ammalati, non trascurando neppure il più semplice ed insignificante dei sintomi, oportet omnia signa contemplavi ; bene pesando ecom- 2