Hi [Anno XIII, Fasc. NUMERO SPECIALE 19 a) L'arseniato di chinina e la mistura antimalarica.— Fra le sostanze più poderose per la reintegrazione dei danni indotti dalla malaria, erano già note prima del 1870 la chinina e l’arsenico. Parve quindi che la formazione di un sale composto di acido arsenico e di chinina dovesse fornire il non plus ultra dell’azione desiderata. L’arseniato di chinina era allora creduto un rimedio eroico-tossico, e si gareggiava da tutti nel confinarlo al minimo della dose. Si propinava a pochi centigrammi per dose. Le paure ufficiali consacrate nei trattati non s’imposero al Baccelli, che sperimentando questo rimedio sotto la direzione del suo maestro Benedetto Viale, aveva notato non rari gli insuccessi e costante l’assenza di fenomeni riferibili ad azione tossica. Ascesa la cattedra di Clinica, dopo pochi anni fu indotto a sperimentare per suo conto dosi a poco a poco più grandi, cedendo più alla obbiettiva osservazione dei fatti che non al ritegno imposto dai libri al suo venerato maestro. Partendo da questi dati di sua osservazione, intraprese rigo- rosi esperimenti per dimostrare una volta di più la fallacia di alcuni precetti aprioristici, che pur si trovano largamente imposti da moltissime opere di medicina. Seguendo i dettami della prudenza, che è e sarà sempre uno dei pregi più cospicui d’un pratico, cominciò con le esperienze sugli animali. Assicuratosi, mercè esatta prepara- zione dell’arseniato e mercè multiple analisi di controllo, della bontà del prodotto in esame, ne somministrò ad un cane di media taglia a dosi successive 70 centigrammi, a due altri invece grammi 1. 20 per ciascuno in una volta sola. Nessun cane risentì il menomo disturbo. Tali risultati lo incoraggiarono a passare agli esperimenti sull’uomo. Fissò prima esat- tamente la portata del lavoro: lo studio delle alte dosi di arseniato di chinina non doveva detrarre valore alle piccole e ripetute somministrazioni del farmaco, che contavano in favor loro qualche fatto degnissimo di fede, ma stabilire gli effetti delle dosi alte, quando per buone ragioni di pratica fossero necessarie. La somministrazione fu fatta sempre davanti agli studiosi in 20 malarici ; fu adoperata la dose massima di 60 centigr., la quantità giornaliera massima di gr. 2. io e minima di 60 centigr. Nella metà degli individui sottoposti all’arseniato non si ebbero disordini gastro-inte- stinali o appena sintomi invalutabili; quanto agli altri io, presso i quali precedevano dei fenomeni gastro-intestinali, in alcuni questi non si accrebbero affatto, e negli altri la forma emeto-catartica divenne più sentita, ma conservò tutti i caratteri ordinari, e non uno ne pre- sentò che potesse giustificare il sospetto di un’azione tossica del farmaco. Tenendo conto dei disturbi sempre lievi generati da dosi forti — 20-25 centigr. — di arsenico così introdotto, della mancanza di bruciore di stomaco, della sete, dello stringimento alle fauci, dell’ambascia e dei fenomeni tutti riferibili aH’avvelenamento arsenicale; e d’altra parte, considerando che i malarici hanno stasi nel piccolo circolo venoso addominale, che la malaria riesce anche a destare catarri gastro-enterici per sè sotto le minime e più ovvie cause comuni (cangiamenti dietetici, atmosferici, ecc.) e che le esperienze erano condotte nella stagione estiva, si vedrà agevolmente che nessuna relazione poteva stabilirsi tra il ca- tarro gastrico, la diarrea ed il vomito — nel grado, nel modo, nel tempo onde questi fenomeni si presentarono presso gli infermi — ed un’azione velenosa. Contemporaneamente si notò un ritardo notevole nell’apparazione e, più spesso, la mancanza dei noti sintomi del chinismo. Come effetto della scarsa azione del chinino, va considerato il numero (4) non trascura- bile degli insuccessi terapeutici contro la malaria e la frequenza delle recidive constatate in breve giro di giorni.