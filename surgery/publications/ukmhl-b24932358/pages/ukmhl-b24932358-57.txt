[Anno XIII, Fasc. 14] 51 NUMERO SPECIALE bisogno di una tale impronta degli studi medici ! Si ricordi che quando Guido Baccelli salì la cattedra di clinica medica, l’Italia assisteva ancora, per forza di vicende politiche, quasi passivamente al progredire delle scienze mediche, meravigliosamente rapido in Francia, in Austria, in Germania, ed in Inghilterra. La gloria del rinascimento medico italiano del scolo xvm, che culminò in Morgagni, volgeva al tramonto, prima assai che Guido Baccelli cominciasse i suoi studi nella Sapienza di Roma. I maestri di lui, se ne ec- cettui il Viale, erano fanatici seguaci degli ultimi sistemi della medicina nosografistica come quelli di Brown, di Rasori e di Tomassini. Dopo il 1870, quando la cessazione delle lotte per l’unità nazionale permise all’Italia di volgersi attorno e di misurare quanto cammino avevano percorso durante gli ultimi 30 anni nelle scienze le nazioni sorelle, allora si potè valutare quali fossero i bisogni più urgenti delle scuole mediche italiane. E qui rifulge la geniale intuizione di Guido Baccelli; il quale, compreso della necessità di porre le scuole mediche in Italia allo stesso livello didattico di quelle straniere, non sforzò la sua mente alla ricerca di piccoli mezzi, di ripari inadeguati, di adattamenti inef- ficaci, di transazioni meschine tra il vecchio ed il nuovo; ma pensò che tutto dovesse rifarsi dalle fondamenta e non solo per i contemporanei ma anche per i futuri, ed in forma degna dell’Italia ricostituita a nazione e di Roma eterna. E concepì egli allora il Policlinico: togliere le cliniche alla dipendenza disadatta, scomoda e talvolta imbarazzante degli ospe- dali, e riunirle in una grande unità didattica, fornirle dei mezzi più decorosi e moderni di studio, di lavoro sperimentale, di cura, porvi accanto gli istituti medici per gli insegna- menti teorici e sperimentali e formare così la scuola medica nel senso più vero ed utile della parola, che riunisse professori e studenti affratellandoli nello studio e nell’attuazione pratica della più importante ed umanitaria delle scienze. Questo il disegno informatore dell’opera di Guido Baccelli. Maturatosi un tal disegno, poco dopo avvenuta la redenzione di Roma, già nel 1874 egli faceva comprendere il Policlinico in una serie di opere edilizie, che dovevansi com- piere in Roma con il concorso del Governo e del Municipio. Era allora ministro di Stato Quintino Sella e sindaco di Roma il conte Luigi Pianciani. Divenuto nel 1881 il Baccelli per la prima volta ministro, egli convocò a Roma i più autorevoli clinici italiani, e cioè Cantani, De Renzi, Murri, Federici, Palasciano, C. Maz- zoni, Bottini, Pellizzari, Magni, Schròn, Porro, dei quali compose una Commissione, che egli presiedeva, incaricata di formulare in massima il piano di quest’opera grandiosa. Si bandì nello stesso tempo un concorso fra gli architetti, in seguito al quale fu dato al cav. Giulio Podesti il mandato di compilare il progetto concreto. 11 tempo necessario alla compilazione del disegno dell’opera ed una lunga serie di difficoltà amministrative, risoltesi in lotte tenaci combattute alla Camera, al Senato ed al Municipio, fecero sì che quando nei primi mesi del 1884 Guido Baccelli lasciò il Ministero ancora non si erano iniziati i lavori. Ma poco dopo, per volere di Agostino Depretis veniva nominata una Commissione governativa, incaricata di dar principio ai lavori stessi e di tale Commissione oltre a Guido Baccelli facevano parte l’illustre prof. Costanzo Mazzoni, direttore della clinica chirurgica di Roma, che poco dopo, mancato ai vivi, fu sostituito dal senatore Francesco Durante, ed il chiaris- simo dott. Giulio Bastianelli, assessore municipale per la pubblica igiene. Intanto l’area da prima scelta veniva abbandonata per una seconda più opportuna; ciò che rese necessaria una modificazione del primitivo progetto. Del nuovo disegno fu ese- guito un bozzetto in rilievo nella scala di 1/i00, che fu esposto al giudizio dei competenti e fu inviato a varii congressi medici nazionali e stranieri.