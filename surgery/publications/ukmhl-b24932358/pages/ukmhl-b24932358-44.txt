38 SEZIONE PRATICA IL POLICLINICO [Anno XIII, Fasc. 14] lavori della Commissione per le malattie professionali, prendeva impegno alla Camera di istituire una Cassa di maternità a favore delle operaie puerpere, iniziandone subito gli studi, e predisponeva in pari tempo un’ inchiesta statistica della morbosità presso gli inscritti delle Società di mutuo soccorso. Durante la lentezza inevitabile della preparazione legislativa egli spiegò la sua attività cercando proseliti alla sua idea mediante la propaganda ed incoraggiando ed applaudendo chiunque si fosse messo per la stessa via o mostrasse di saper intendere ed affrontare la soluzione dell’arduo problema. Convinto che un clinico non potesse trascurare questo studio egualmente fecondo di giu- stizia e di benessere sociale, prendeva l’argomento delle malattie professionali come tema del discorso inaugurale del Congresso del 1902 della Società di Medicina interna, facendo vivo ed amoroso appello a tutti i medici perchè cooperassero con lui a raggiungere l’arduo ma umanissimo scopo. Per lo stesso intendimento decretava la grande medaglia d’oro al Municipio di Milano come premio della iniziativa presa di introdurre nel Regolamento comunale d’igiene dispo- sizioni intese a garantire la salubrità del lavoro industriale. Faceva pure approvare dal Parlamento sostanziali modificazioni alla legge sul lavoro delle donne e dei fanciulli, mercè le quali veniva meglio raggiunto lo scopo di tutela igienica che lo Stato deve esercitare su queste categorie di lavoratori perchè sono meno capaci degli altri di difendersi da sè. Più tardi otteneva la riforma della legge sugli infortunii del lavoro, disciplinando meglio il sistema di garanzie a tutela dei lavoratori stabilito dalla legge del 1898 ed estenden- done i benefizi ad operai occupati in imprese, industrie e lavori da questa non contem- plate. Guido Baccelli non si arrestò a considerare il solo aspetto igienico delle questioni del lavoro, anzi si occupò con grande interessamento pure delle questioni politiche ed econo- miche che vi sono connesse. Mosso dal vivo desiderio di giovare alle classi lavoratrici in tutti i modi che gli erano consentiti dal suo ufficio, egli nel novembre 1902 presentava alla Camera i progetti di legge sui contratti agrarii e sui contratti di lavoro, per regolare con norme eque e costanti i rapporti fra chi domanda il lavoro e chi lo concede, evitando l’imposizione agli operai di ogni onere eccessivo od ingiusto e prevenendo le mille frodi che assottigliano al lavoratore la mercede sudata. A comporre poi i dissidii che eventual- mente potessero sorgere fra capitale e lavoro aveva provveduto fino dal giugno precedente con l’approvazione della legge sui Collegi dei probiviri nelle industrie. E fino dal di- cembre 1901 aveva migliorato lo statuto della Cassa nazionale di previdenza per la inva- lidità e la vecchiaia degli operai con riforme le quali danno modo alla Cassa suddetta di curare con maggiore efficacia ed utilità il conseguimento dell’alto fine di previdenza so- ciale a cui è ispirata. Infine non è ultimo merito di Guido Baccelli quello di aver cooperato alla approva- zione della legge sulla istituzione di un ufficio del lavoro e di aver dato vita ed impulso al nuovo organismo. Compreso della grande importanza che ha in qualunque ramo delle scienze naturali o sociali l’osservazione attenta e spassionata dei fatti, egli diede subito e schiettamente tutto il suo appoggio a questo nuovo Istituto che deve essere come un osservatorio sempre vigile dei fenomeni economici e sociali, ne affrettò la costituzione, chiamò a dirigerlo un uomo dotato di spirito di iniziativa e di larga coltura ed educato alle idee più liberali e lo aiutò con tutti i mezzi di cui poteva disporre nello sviluppo del programma assegnato dalla legge al nuo/o ufficio.