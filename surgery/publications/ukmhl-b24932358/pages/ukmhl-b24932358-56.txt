IL POLICLINICO - SEZIONE PRATICA 50 [Anno XIII, Fasc. 14] Bouchard parlava all’ultimo Congresso italiano di medicina interna con affetto e ammi- razione del nostro maestro ; Huchard inviandogli la sua opera sulle cardiopatie per omaggio lo chiama: Maitre italien de cardiopathologie\ al Congresso internazionale sulla tubercolosi a Parigi dell’ottobre scorso il nostro professore suscitò un vero entusiasmo ; egli sedeva alla pari colle più alte autorità di Francia, e la sua biografia, i suoi discorsi erano stam- pati da tutti i giornali. Il maestro continuava così il grande cammino da lui sempre battuto con magnifici risultati di tenere alto all’estero il valore dei nostri studi, diffondendoli e difendendoli, del che la grande famiglia medica italiana gliene deve serbare perpetua riconoscenza. Prof. Galli. Guido Baccelli e il Policlinico Umberto I Dare all’Italia risorta una scuola medica che, per ampiezza, decoro e modernità emu- lasse quelle straniere più ammirate, e fare di Roma la sede di un tal monumento scien- tifico, tale fu il proposito che Guido Baccelli concepì, non appena l’eterna città fu resa agli italiani; e questo proponimento egli mantenne con ferrea fede e svolse con tenace opero- sità per oltre un quarto di secolo. Oggi che l’opera grandiosa è al suo termine, che le lotte per la sua istituzione sono pressoché dimenticate, oggi che l’Italia e l’Ateneo romano cominciano a raccogliere il frutto dell’idea feconda e dell’operosità costante di chi concepì e di chi attuò il Policlinico, è gradito compito quello di ricordare in quali circostanze e per quali vicende l’opera si ini- ziasse e fosse compiuta. Dopo il 1870 le Cliniche della capitale d’Italia occupavano le stesse sedi che esse avevano avute durante il passato Governo, vale a dire che ognuna di esse era associata ad uno dei maggiori ospedali della città. Solo per la Clinica chirurgica si era provveduto con una sede separata. Quali fossero i danni di un tale stato di cose è facile il concepire. La distribuzione dei malati era difficile e recava seco una gran perdita di tempo. L’amministrazione dei Nosocomi, suddivisa a seconda delle necessità delle diverse istitu- zioni rendeva vano ogni tentativo di organizzazione ed unità amministrativa, con danno non lieve anche all’andamento delle Cliniche. Gli studenti erano costretti a vagare di ospedale in ospedale, cioè da un estremo all’altro della città con dispendio delle ore destinate allo studio. Non mi soffermerò a descrivere quali fossero le condizioni delle Cliniche, ricoverate in locali antiquati ed angusti, spesso antigienici, privi di ogni comodità e di ogni mezzo moderno di studio e di cure. Dispersi così professori, assistenti e scolari fra termini estremi della città, ridotte le Cliniche ad appendici degli Ospedali, prive le une e gli altri dei mezzi d’insegnamento più razionali come poteva formarsi tra professori, assistenti, e studenti quella unicità di propositi e di intendimenti che sono necessari a formare una scuola medica nel senso più organico, più nobile e scientifico della parola ? E non è a dire che quando Roma tornò all’Italia e sorse nella mente di Guido Bac- celli la prima concezione di una scuola medica, in un senso e in una estensione che allora dovè sembrare utopia a chi lo ascoltava, non è a dire che in quel tempo non si sentisse il