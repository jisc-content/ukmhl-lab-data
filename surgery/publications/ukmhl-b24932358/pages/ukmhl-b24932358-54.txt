IL POLICLINICO - SEZIONE PRATICA 48 [Anno XIII, Fasc. 14] fianco. Uno dei grandi meriti del clinico berlinese è quello di avere dimostrato in un tempo che di plasmodi non era parola, come la malaria sia trasmissibile da malato a sano ed a sua volta il clinico romano riproduceva i tipi malarici, perfezionando ed ampliando la scoperta dell’illustre amico. Baccelli scopre le leggi della trasmissibilità dei suoni nei liquidi organici e Gerhardt conferma il segno (il Baccelli’sche Phànomen) come ottimo per giudicare della natura dei versamenti della pleura. Nel suo trattato di percussione ed ascol- tazione, un gioiello di precisione clinica, Gerhardt pone al primo posto il sintoma di Bac- celli, il plessimetro lineare e altri reperti e studi del clinico romano. Una volta il nostro maestro si trovava a Berlino. Un caso imbarazzava per l’ardua diagnosi gli assistenti della clinica di Gerhardt, i quali sottoposero al giudizio del nostro maestro il caso interessante. E d’imbarazzo ne uscì egli con grande rapidità, usando della percussione sulla diafisi dell’ ileo, mediante la quale faceva a que’ giovani praticamente vedere come con questo suo mezzo si abbia un sicuro criterio per diagnosticare l’esistenza di un tumore ovarico, se nascente, e l’origine sua se già progredito. Carlo Gerhardt Un assistente della scuola di Gerhardt, attualmente professore di clinica, il Martius, confermava coi tracciati e colle misurazioni dei tempuscoli le vedute originali del nostro maestro sulla natura dell’ ictus cardiaco ed anche questo costituiva uno dei buoni anelli, che unirono le due scuole di Berlino e di Roma. Un altro assistente di Gerhardt, il profes- sore Grawitz, comprovò l’efficacia dell’iniezioni endovenose di sublimato nelle sifilidi cere- brali, constatandone l’azione rapida e sicura. Chi ha conosciuto nell’intimità il compianto prof. Gerhardt sa quanta bontà sotto ruvida scorza si nascondeva, mai una volta mascherò egli il suo pensiero sotto una frase ambigua, piuttosto taceva. Egli era poi parco, assai parco nella lode! Ebbene io stesso lo udii spesse volte parlare con grande ammirazione del nostro maestro, lodarne 1 attività di clinico, l’operosità di ministro, la genialità nell’uno e nell’altro caso. Povero Gerhardt! sentii io più volte ripetersi sulla bocca dell’amato nostro maestro, durante la malattia di Gerhardt, quando le notizie ci giungevano sempre più sconfortanti e quel lamento non era una superficiale o vuota esclamazione ma partiva veramente dall a- nimo dell’amico afflitto. Io custodisco gelosamente una delle ultime lettere scrittami da