IL POLICLINICO - SEZIONE PRATICA 6 [Anno XIII, Fasc. 14] argomenti di scienza, poiché io era stato educato là, dove il Professore, più d’una volta, mi aveva invitato, in presenza di tutta la scolaresca, a verificare dei fatti e a discuterne il valore in opposizione a lui. E io, che non ho saputo far rifulgere di gran luce scientifica la scuola, donde venni, ho però la pretesa d’avere più di tutti gli altri seguaci di essa posto in rilievo la nobiltà d’animo del Maestro. Poiché io, benché consapevole d’essergli così infinitamente inferiore, non ho mai temuto che il mio dissenso dalle opinioni di lui potesse intiepidire l’affetto, ch’egli m'aveva concesso, lo, che non m’era arreso a certe sue dottrine mentr’era nella sua Clinica, più e più volte manifestai convinzioni opposte alle sue negli scritti, che pub- blicai dopo che fui partito dalla Clinica di Roma. E mai, ripeto, mai a me venne fatto di scorgere sulla fronte larga di lui l’ombra d’un risentimento, quantunque, parlandone meco o coi suoi studenti, gli uscisse facile dalla bocca la satira benevola. Per degnamente apprezzare una dote tale bisogna essere uomo di scienza, bisogna aver fede d’essere padre di un’idea nuova e giusta e vedersela disco- noscere, bisogna sapere che ci sono uomini a parole liberalissimi, che, tocchi nei punti più sensibili delle loro opinioni scientifiche, perdono ogni freno di ragione. Se la tolle- ranza per le idee ribelli dei propri scolari è virtù rara in ogni tempo e in ogni paese, quella del prof. Baccelli per me pareva tener del miracolo. Io, che venivo dalle scuole di Berlino, giungevo in una città, in cui, imposta già da secoli, la servitù a tutte le autorità immaginabili sembrava oramai una dote d’eredità acquisita. Invece io sentivo inculcare ogni giorno il culto all’indipendenza dei propri giudizi ed io era il primo a godere il bene- fizio di questo santo rispetto alle coscienze d’ognuno. Sono trent’anni, caro Rossoni, ch’io vi ho lasciati. In questo trentennio idee, scolari, assistenti, amici, tutto è mutato. Io non saprei parlarne. Tocca a voi, che tanto più a lungo e tanto più utilmente godeste l’azione intellettuale ed educativa del Maestro comune. Io non ho potuto che manifestare il mio privato sentimento: voi saprete ritrarre degnamente l’uomo di scienza e l’insegnante benefico, da tutti ammirato. Dell’avermi offerto occasione di ricollegarmi dopo 30 anni a cotesta scuola illustre io sento d’aver obbligo di riconoscenza verso di lei, ottimo Rossoni, al quale restai sempre e mi è caro di raffermarmi ancora oggi da Torino, 2 aprile 1906. aff.mo amico A. Murri. Dottrinale clinico del prof. Guido Baccelli esposto dal prof. E. TRANQUILLI Non è certo cosa facile scrivere degnamente intorno all’operosità scientifica di Guido Baccelli perchè, oltre ad essere un illustre scrittore delle discipline mediche, egli è, in particolare modo, il clinico per eccellenza ed il Maestro indiscusso degli altri clinici italiani. Il fare quindi una rapida e semplice scorreria analitica tra le sue numerose pubblicazioni, per quanto io procurerò con la maggiore esattezza, non potrà dare che una pallida idea del valore di questo insigne e venerando scienziato. Il quale, sia nei suoi scritti, sia nelle sue auree lezioni verbali, sia nelle sue semplici conversazioni, si dimostra sempre profondo conoscitore degli antichi medici, d’Ippocrate, di Galeno, rievocando, a buon proposito, le