NUMERO SPECIALE [Anno XIII, Fasc. 14] 43 l’opera di Guido Baccelli a profitto dell’agricoltura. Tale studio, non breve e complesso, potrà costituire argomento di ben altro lavoro, il quale proverebbe come nessun pro- blema agrario, di riconosciuta importanza, sia stato trascurato dall’illustre Clinico, dive- nuto Ministro per l’Agricoltura. Ed inoltre dimostrerebbe come diversi provvedimenti, che diedero o daranno in avvenire utili risultamenti pratici, ebbero origine prima in qualche iniziativa dell’ Uomo che oggi il Mondo sanitario onora, in giorno che quindi è di festa anche per l’arte dei campi e per quanti nelle terre d’Italia molto ed onestamente lavo- rano, per il bene proprio e della intera nazione. Vittorio Nazari. Clinica e laboratorio secondo ii prof. Baccelli Circa un ventennio è trascorso da quando cominciai a frequentare le lezioni del prof. Baccelli L’entusiasmo per le recenti conquiste del laboratorio, specialmente nel campo della batteriologia, trascinava anche noi studenti. La dimostrazione del bacillo degli agenti patogeni della tubercolosi, del colera, della febbre tifoide, della pulmonite, della malaria erano le scoperte di ieri : sicché pareva quasi che i problemi della Clinica attendessero dai responsi del laboratorio la loro soluzione, ed alla terapia si preparassero nuovi, inspetati trionfi. Una specie di leggenda si era formata intorno al prof. Baccelli ; non che egli, quasi laudator tsmporis acti, osteggiasse le nuove scoperte ; ma che lo lasciassero alquanto scet- tico. Quanto ingiusto era quel sospetto ! Dovette passare qualche anno prima che al clinico di Roma fosse resa completa giu- stizia. Egli ammirava quanto altri mai le nuovissime conquiste della scienza; ma compiva un dovere di clinico mettendoci in guardia contro i troppi facili entusiasmi. Con la abitudine alla osservazione clinica, che in lui era diventata una seconda natura, egli aveva sùbito compreso che la scoperta di un nuovo agente patogeno, sebbene segnass 5 un grandissimo progresso scientifico, non poteva risolvere tutti i problemi che ci si pre- sentano al letto del malato. Egli muoveva dal concetto, che sempre gli è servito di guida, che la Clinica non dovesse essere l’ancella del laboratorio, ma dovesse di questo giovarsi come di un’arma potente a completar la diagnosi. E quanto le sue vedute eran giuste ! Ma per altri, allora, pareva che la diagnosi potesse esser ridotta ad un semplice giuoco di vetrini e di provette! Rammento per la tubercolosi. Non si pretendeva quasi di giudicare della gravità di un caso dalla abbondanza del reperto bacillare nell’espettorato? A questo indirizzo errato egli rispose con una sentenza che può esser citata come esempio di sapienza clinica : il bacillo di Koch, egli disse, è l’esponente istologico del tubercolo ; non è tutto il tubercolo, e molto meno la tisi. La stessa tubercolosi poi gli offrì il destro di dimostrare che anche senza il reperto dei bacilli nell'espettorato la diagnosi può e deve esser fatta. E per la malaria non ricordiamo tutti le sue affermazioni più e più volte ripetute, talora perfino con vivacità, che sarebbe grave colpa subordinare sempre all’esame del sangue l’intervento terapeutico? L’illustre Golgi fu costretto con la sua autorità a confermare che possono esistere casi di perniciose ad esame di sangue negativo.