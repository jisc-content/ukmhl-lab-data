NUMERO SPECIALE [Anno XIII, Fasc. 14] 29 Baccelli dava talune indicazioni pratiche circa il modo onde si obliterava il cavo purulento e sulla permanenza di una fistola residuale. Come si procedeva verso la guarigione, notava l’impiccolimento della cavità per il dilatarsi del polmone e per il retrarsi della gabbia toracica ; usava drenaggi sempre più piccoli, le lavande erano assai ridotte, e finalmente si aveva la chiusura. Questa non si otteneva che con estrema lentezza : volendo affrettarla si andava incontro ad avere una fistola : bisogna rispettare scrupolosamente la lentezza con cui la natura opera ulteriori vantaggi (cioè riempie il cavo). Tutti sanno che il problema di chiudere le fistole residuali agli empiemi affatica tuttavia i moderni chirurgi : e dalle larghe resezioni costali, variabili per estensione e sede secondo la particolarità del cavo e la eno- logia della forma morbosa e secondo gli autori (processi di Estlànder e Schede), si è arrivati alle toracoplastiche (Saubottin-Quenu, Jauboulay e Boiffin), alle toracotomie e fìnanco alla decorticazione del polmone (Delombre). A queste considerazioni il Baccelli univa precetti commendevolissimi. Voleva anzitutto riabilitare, per quanto possibile, il polmone, con la ginnastica respiratoria. E confessava di avere tratto da essa grandi vantaggi. Occorre lievemente incominciare gli esercizi onde avvertano essi stessi i pazienti la capacità polmonare in aumento: a misura che si amplia il polmone crescono i vantaggi locali e generali. Oltre a ciò consigliava di largheggiare per gradi con carni arrostite sanguinanti e burro e latte e brodi generosi. Il moto, la grande aria e pura, la nettezza del corpo, la sorveglianza di tutte le funzioni, il sollievo morale che sorge dalle memorie delle pene sofferte completano le istruzioni igieniche fondamentali. Fra i medicamenti già il Baccelli poteva avvertire che non debbesi confidare nel ferro. Servono infatti assai meglio la china e l’arsenico. Chi riflette ora che la più parte delle raccolte purulente empiematiche simili a quelle qui specialmente considerate dipendono dal bacillo di Koch (dimostrato per le inoculazioni) e che dagli autori più moderni e meglio esperimentati si rifugge, in tali casi, dalle gravi demolizioni (Netter), vedrà che in siffatti empiemi il metodo proposto dal Baccelli merita di essere richiamato veramente in vigore, come quello che alla cura locale energica unisce il più scrupoloso studio delle condizioni generali del soggetto. VII. — CURA DI TALUNI ANEURISMI. Tra gli studi del Baccelli culmina quello intitolato Nuovo metodo di cura di taluni aneu- rismi dell’aorta. Potè praticare questo suo metodo per la prima volta, nel 1873, ma non volle pubbli- carlo che nel 1877, dopo lunga e minuta ponderazione del complesso argomento e dopo l’analisi completa e definitiva di un secondo caso. Lo spirito del clinico jè mosso dal costante proposito di asservire la terapia alla diagnosi: ogni conato per redimere l’arte dalla sua impotenza gli pare, non che lo- devole, necessario. E sebbene i due casi non fossero fortunati, la fede del clinico si ac- crebbe nell’analisi rigida e coscienziosa degli stessi insuccessi, i quali gli permisero di tutti valutare esattissimamente i cofficienti fisiologici, anatomici e clinici di un buon esito. Anzitutto fissò le condizioni di operabilità ; poiché questo metodo non è generico, ma in- vece specialissimo ed applicabile in talune congiunture soltanto. t° Gli aneurismi devono essere dell’aorta toracica ed estrinsecati.