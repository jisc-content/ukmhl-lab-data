IL POLICLINICO - SEZIONE PRATICA [Anno XIII, Fasc. 14] 22 l’ago della siringa. Si lavi e disinfetti accuratamente la regione prescelta. Per le vene del- l’arto superiore stringere, mediante una buona legatura, la parte media del braccio, così da rendere bene appariscenti quelle poste nelle vicinanze della piega del gomito. Le vene, se devono divenire chiaramente visibili, non devono inturgidire soverchio, nè tanto da far prominenza alla superfìcie della pelle: in tal caso sfuggono con facilità alla punzione. La legatura deve essere fissata con un nodo a laccio, facile ad essere sciolto in un istante. La siringa è la Pravaz comune o quella da 5 cmc. (da calomelano). L’ago dev’essere ben tagliente alla punta; possibilmente si rinnovi dopo una o due punture. Ago e siringa devono essere bene sterilizzati. La soluzione da iniettare deve essere asettica, ripetutamente filtrata, tiepida. Tutto preparato, il paziente tiene il braccio esteso. Si punge una delle vene (preferibil- mente piccola) della piega del gomito. Si scioglie la legatura al braccio. Si inietta un po’ del liquido; se l’ago è nella vena, allora non si forma alcuna bozza e l’infermo non sente alcun dolore. Il contrario avviene quando il liquido si spande nel derma. Se l’ago è nella vena, si introduce (spingendo lentamente e senza scosse lo stantuffo) quasi tutto il liquido. Del liquido se ne fa rimanere un po’ nella siringa per evitare che qualche esile bolla d’aria penetri nella vena ; a questo scopo, oltre a ciò, si tiene possi- bilmente la siringa disposta dall’ alto al basso. Terminato di iniettare il liquido, si com- prime la vena al disopra della sezione punta; si disinfetta la piccola ferita, onde fuoriesce una goccia di sangue. E si fa una fasciatura antisettica usuale. Neanche a dirlo, 1’ iniezione dev’ essere fatta nella direzione del percorso del sangue venoso. Se l’iniezione è eseguita con queste regole e riesce bene, non v’è nè reazione dolorosa nè alcun inconveniente locale. Le dosi piccole (10-20 centigr.) furono abbandonate presto come insufficienti; le dosi medie (50-70 centigr.) dettero diminuzione e interruzione delle febbri, non evitando però le recidive; le dosi alte (80 centigr.-1 gr.) invece corrisposero brillantemente e per l’inno- cuità assoluta e per l’immancabile effetto terapeutico: si videro talora soltanto i sintomi del chinismo, di breve durata e di intensità varia secondo gl’individui. Questa dose, tenuto conto della massa del sangue, corrisponde perfettamente al titolo della soluzione chininica necessario, secondo le ricerche di Binz e quelle più esatte di Rossbach, perchè essa sia attiva contro gl’infusorii(i per 5000). L’insuccesso che talora s’in- contra con la somministrazione di due grammi e più per le vie ipodermica e digerente, dev’essere forse ascritto a lentezza d’assorbimento per ragioni patologiche. Con le iniezioni intravenose di dosi sufficienti si videro guarigioni insperate e in tali condizioni di gravità da potersi dire miracolose. E il Baccelli poteva presentare al Con- gresso internazionale di Berlino, nel 1891, una statistica di 30 casi di perniciose (6 sub- continue e 24 comi tate) tutti guariti con le iniezioni endovenose, di fronte a 16 casi che con le iniezioni sottocutanee offrirono 5 morti. Da quell epoca ad oggi 1’ uso delle iniezioni endovenose di cloridrato di chinina è divenuto quasi comune nei nostri ospedali, pei casi, s’intende, di febbri perniciose. A tali gravi evenienze dev’essere riservato questo nuovo metodo di cura: nelle più comuni forme d infezione malarica bastano la somministrazione per os e l’ipodermica.