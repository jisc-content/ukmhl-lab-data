IL POLICLINICO - SEZIONE PRATICA. [Anno XIII, Fasc. 14] 54 di Vesta riscavato e scoperto, il palazzo Corsini dato all’Accademia dei Lincei, la gal- leria di pitture del palazzo Corsini stesso, il restauro del palazzo della Borsa e tante altre opere ardite e geniali ricordano a Guido Baccelli altrettanti passi delle sue for- tunate vicende di Ministro. Ma nessuna opera parlerà, ne siamo sicuri, al cuore di Lui come il Policlinico Umberto I, per il quale oltre 20 anni di lotte e di battaglie sostenne, a beneficio dell’umanità sofferente, a gloria di Roma e dell’Italia. Prol. A. Zeri Roma, marzo 1906. Iva oliaioa medica di Roma (Da S. Spirito al Policlinico) Notizie raccolte dal prof. V. A S C O LI . Se di particolari attenzioni furono oggetto da parte dei papi gli studi anatomici in Roma, le discipline cliniche erano invece trasandate. Nell’ospedale di Santo Spirito in Saxia gl’infermi, specialmente i malarici, erano accatastati in 6 file di letti (*), entro immense sale poste a pian terreno e su cui, attraverso ristrette finestre, dall’altezza di 10-12 metri, pio- veva un po’ di luce e si ricambiava malamente un’aria confinata e mefitica. Dalla fondazione dell’ospedale nel XII secolo e daH’ultimo rifacimento avvenuto nel 1471 (papa Sisto IV, architetto Baccio Pintelli) bisogna arrivare al 1700, con Lancisi e Baglivi, perchè si costituisse una tradizione medica. Da questi due luminari discesero professionisti colti, valenti ed esperimentati, di cui farà menzione lo storico, ma che certo non hanno lasciato alcuna orma nell’evoluzione del pensiero clinico italiano. Una scuola di clinica a Roma fu istituita da Pio VII. Essa fu dotata di 12 letti per uomini e 6 per donne, confinati in camere tagliate a sghembo, che corrispondevano a quelle oggi dette di San Girolamo e De Matteis. Le due salette furono bensì pomposa- mente decorate del titolo di Scuola Clinica Medica, ma racchiudevano, come osservava l’ar- chitetto Azzurri nel 1868, tutti i difetti e le incoerenze che formano ostacolo ad un luogo destinato all’interpretazione dei profondi misteri della natura. La ristrettezza di quelle sale era in antitesi con gli ambienti immensi delle corsie ospitaliere. La clinica che sorgeva era quasi sperduta nell’ospedale di Santo Spirito; la sua vita era soffocata. Scandagliando con cura nella vita e nelle opere dei direttori che precedettero Baccelli, forse si troverebbe qualche traccia di vedute originali e qualche osservazione importante, certo si avrebbero prove luminose di coltura e di erudizione, ma non si riconoscerebbe in essi niente di più di un primario d’ospedale sceso dalla nobile tradizione di Lancisi e Baglivi. In quest’ambiente, saturo di nozioni anatomiche, materiato di nosografismo, nudrito di vedute speculative, venne su Guido Baccelli. Iniziò da medico del grande ospedale la sua carriera ; ma s’accorse subito che i suoi maestri erano oltrepassati dai tempi. I metodi fisici di esame avevano trovato applicazione nelle cliniche estere : ad essi educò i suoi sensi squisitissimi, tra il sorriso e lo scherno dei vecchi. Ne divenne padrone e maestro per i suoi coetanei, servendosene per diagnosi felici ed impressionanti. La mente aperta alle vedute larghe e sintetiche, fu naturalmente condotto a rial- lacciare il grande metodo di Morgagni (controllo anatomico delle diagnosi cliniche) con l’esplorazione dell’infermo mediante l’esame fisico. Ripete egli spesso con giustificata com- (*) Tre file per lato: capoletti, carriole e ter^e.