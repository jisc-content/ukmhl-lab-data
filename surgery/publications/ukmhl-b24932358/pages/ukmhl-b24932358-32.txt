2Ó IL POLICLINICO - SEZIONE PRATICA [Anno XIII, Fasc. 14] Nel gennaio 1878 Vittorio Emanuele era colpito da letale polmonite ed il prof. Bac- celli nelle ore preagoniche prescrisse l’uso dell’ossigeno. La morte non poteva evitarsi, ma la vita si protrasse con sicuro alleviamento delle sofferenze. Morto il Padre della patria, fu censurato l’uso dell’ossigeno con giudizi aprioristici e non benevoli. Essi non hanno però impedito che nei venti anni, decorsi da allora ad oggi, l’ossigeno diventasse con plebi- scito mondiale il mezzo comune per combattere gli stati anossiemici non direttamente dovuti a disturbi meccanici respiratori. Nel frattempo il Baccelli proseguiva gli studi su questo gas, che fin dalla sua scoperta ebbe il nome di aria vitale. Egli fece numerose prove terapeutiche in talune malattie croniche caratterizzate da alterazioni dell’ematosi o della nutrizione generale. Le inalazioni di ossigeno furono viste utili in casi di rene cardiaco e di nefrite, nonché in qualche caso di clorosi. Ai saggi fatti nella nostra clinica seguirono pubblicazioni favo- revoli, specie in Inghilterra e in Francia. Ma inoltre il Baccelli ha ottenuto buoni risultati colle inalazioni di ossigeno nella cura della uricemia e in talune forme del così detto diabete grasso. Gli uricemici, taluni diabetici anche, trovarono grande vantaggio dalle metodiche e sistematiche inalazioni di grandi quantità di ossigeno. I casi osservati dal Baccelli sono già tanti ch’egli ritiene questo come un gruppo di fatti clinici sicuramente constatato. I teoretici misero mano anche qui alle obbiezioni, che parvero basare sul teorema fisiologico irrecusabile : l’assorbimento di ossigeno è in rapporto alla quantità che l’orga- nismo ne consuma. Ma le nozioni fisiologiche dimostrano che una certa quantità di O può essere disciolta nel siero e che le cellule possono acquistare un’attività biologica maggiore se si mettono in ambiente più ricco di ossigeno : consumano allora di più. Viceversa in condizioni particolari può l’organismo vivere in economia col minimo d’ossigeno che le forze respiratorie e circolatorie gli consentono di assumere: in tal caso facilitare il rifor- nimento di materiale utile alla combustione può essere un mezzo per attivare la nutrizione delle cellule. Ma i teoremi ed i ragionari cadono sempre dinanzi all’evidenza dei fatti. Queste brevi nozioni ho evocato quindi meno per giustificare i fatti provati, che non per mostrare come neppure le leggi meglio assicurate dalla fisiologia si applichino ciecamente e rigida- mente alle condizioni patologiche dell’organismo. Fermandomi nei modesti limiti concessi qui all’argomento, insisto sul fatto positiva- mente accertato che moltissimi uricemici e malati di diabete grasso hanno provato certo ed evidente miglioramento dei sintomi morbosi, e anche la scomparsa di essi, con l’ossigeno a lungo e largamente somministrato. V. — SOTTRAZIONI DI SANGUE. 11 Baccelli cresceva in un’epoca in cui il salasso era nei nostri ospedali in gran voga; si salassavano, com’ei si esprime, i polmonitici a rime obbligate. Prese parte alla guerra di demolizione; lo vide quasi dovunque abbandonato; assiste ora ai tentativi di rimetterlo in onore. Basta scorrere le numerose pubblicazioni che segnano quasi le tappe degli studi che il Clinico di Roma veniva compiendo, per essere colpiti dal fatto che, per quanto vivace e battagliero per temperamento, non ha mai esagerato nè in un senso nè nell’opposto, sempre fermo alla pura e nitida osservazione dei fatti.