SEZIONE PRATICA [Anno XIII, Fasc. 14] IL POLICLINICO prendendo i processi naturali, facendone la giusta e sana critica, mai confondendo e riu- scendo sempre a distinguere ciò che è essenziale da tutto ciò che è solo accessorio e secondario... Difficilissima tecnica cotesta che manca sfortunatamente a molti medici!... Ma non basta ; perchè talora avanti a diagnosi ardue, alle quali noi suoi aiuti, dopo tutte le analisi semeiologiche, funzionali, enologiche, dobbiamo rinunziare rimanendo nel dubbio, che è pure scienza, il Baccelli addirittura crea il suo sano giudizio diagnostico come una vera opera d’arte. Perchè egli possiede una singolare attività e forza psichica di apprezzare, in brevis- simo tempo, per analogia, cioè per quello che dicesi altrimenti intuito clinico, l’accordo e il disaccordo esistente tra una serie di sintomi. Pertanto il nostro venerato Maestro per la straordinaria rapidità della sua ideazione e dei suoi processi associativi, spesso ci sba- lordisce con le sue giuste diagnosi, per noi apparentemente quasi miracolose. I metodi terapeutici introdotti in clinica dal Prof. G. Baccelli Resoconto del D)ott. V. ASCOLI. I metodi terapeutici introdotti dal prof. Guido Baccelli nella Clinica di Roma, durante i 30 e più anni che egli la dirige, sono cosi personali e così solidamente assicurati da lunga esperienza, che il compito di riassumerli riesce ben determinato e assai lusinghiero. II nostro maestro prende sempre a base lo studio coscienzioso e scrupoloso del ma- lato, eseguito con tutti i presidii che la scienza e l’arte medica forniscono. La terapia sperimentale non si stacca dalla clinica senza perdere il suo obbiettivo, la sua ragion d’essere : dovunque essa escogiti un metodo curativo od un medicamento, non riescirà a far loro assumere importanza e valore, se non dopo che la clinica li abbia sanzionati. Io non potrò certo rendere, in questo articolo, il largo contingente di esperienza personale che egli profonde nelle sue lezioni. Troppo a lungo dovrei intrattenermi non solo per esporre le sue vedute sopra molti soggetti di patologia, ma altresì per accennare ai suggerimenti ch’egli dà ai suoi allievi nelle più diverse contingenze della pratica, per esempio, circa l'uso della digitale o delle pratiche idroterapiche, l’uso del nitrato d’argento negli stadii dell’ulcera peptica remoti dall’emorragia, le cartine drastiche da lui dette idragoghe negli scompensi circolatorii, ecc. Mi limiterò invece ad esporre obbiettivamente ed in modo sommario, lasciando da parte le vedute diagnostiche, i frutti dell’esperienza clinica del nostro maestro, quali io li ho in gran parte personalmente raccolti in oltre io anni di studio sotto la sapiente sua direzione. I. — CHININA E SUOI SALI. Avendo sempre esercitato la medicina in Roma, dove la malaria è, com’ei dice, il nostro fuoco di fila, è naturale che il Baccelli volgesse di preferenza l’attenzione sull’alca- loide che di questa infezione è rimedio specifico. I suoi studi terapeutici possono raggrupparsi in due periodi: nel i° si occupò del- l’arseniato di chinina ; nel 20 introdusse le soluzioni di cloridrato di chinina nelle vene.