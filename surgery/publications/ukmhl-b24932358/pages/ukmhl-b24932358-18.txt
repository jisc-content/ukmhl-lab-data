[Anno XIII, Fasc. 14] 12 IL POLICLINICO - SEZIONE PRATICA parte media (media sistole), fino all’apice (maximum della sistole) nel cono superiore; e nel tempo istesso aumenta la dilatazione nel cono inferiore fino all’apice (media diastole e maximum della diastole). In questa maniera inteso il rapporto di causa ed effetto che lega la sistole auricolo- arteriosa alla diastole ventricolare, bisogna ammettere che il moto di una sezione sia contemporaneo non solo ma anche proporzionale col moto antagonista dell’ altra e ciò in senso generico ed approssimativo. Traversando il sangue il primo stretto, la piccola falce cuspidale s’inchina sulla parete d’impianto, assumendo un ufficio direttivo; la grande, o tramezzo mobile, s’innalza, si allontana, e si acconcia sulla direzione dell’ opposta fauce. Intanto il sangue, raggiunto 1’ estremo del cono ventricolare, rimonta e prende a rovescio la grande valva; la quale, rialzandosi sotto il passaggio del fluido strisciante, effettua, come una vela sostenuta dalle corde tendinee che ne impediscono il rovesciamento negli atrii, la chiusura, che la piccola pagina completa facendo da battente. 11 piano valvolare, costituito presso che interamente dalla grande falce, forma un seno, rappresentante un piano armonico che chiude il meato auricolo-ventricolare e dell’ onda, che deve subire nella sistole un mutamento di direzione, diviene punto di appoggio formandole volta. Baccelli fu tra i primi a rilevare il vortice; a proposito del quale egli cosi si esprime: « La sistole auricolare accentuando il vortice, conduce all’ occlusione le valvole venose ». Le semilunari hanno l’ufficio d’ impedire il riflusso aortico nel momento, in cui l’onda, lanciata dalla sistole ventricolare nel cilindro arterioso, per il proprio peso e per 1’ urto del vaso sistolizzante, ripiomba sulle espansioni fibrotendinee che si tendono e vibrano. Ma l’apertura delle sigmoidi non coincide con l’inizio della sistole ventricolare, ma ritarda di un breve tempo, che è apprezzabile : difatti la battuta del polso e del cuore non sono sincrone. La chiusura si verifica in quel momento in cui il ventricolo sta per entrare nella successiva diastole. Il Clinico di Roma nel movimento alterno dell’ armatura valvolare sinistra vide un sistema a bilanciere, i cui bracci sarebbero rappresentati dai piani valvolari, il fulcro dagli anelli fibrosi che circoscrivono gli orifizi. I nostri padri avevano un’espressione molto felice per interpetrare il giuoco valvolare, nell’ interno del cuore e nella radice dell’arteria : renixus. La bicuspide nella contrazione ventricolare, essendo compressa dal sangue e rilegata ai tendini capillari, reagisce contro la poussée e nell' istesso tempo coopera all’ atto sistolico : si produce cioè un’ azione di resistenza ed una di spinta a carico del sangue, per effetto della quale esso progredisce. La mitra adunque da un lato si oppone al riflusso del sangue nell’orecchietta (resistenza), dall’altro preme su questo che contribuisce a spingere verso l’aorta. L’identico meccanismo ha luogo per le sigmoidi. II sangue cacciato dalla sistole ventricolare preme sui lati dell’aorta, che entrano in tensione diastolica. Quindi le pareti del vaso, dotate di elasticità, nella sistole loro resti- tuiscono quel tanto di forza immagazzinata nell’urto della massa sanguigna, la quale pro- gredisce in circolo per una serie di movimenti uguali. Tempi. — Quindi la sistole di ciascuna sezione cardiaca si accompagna alla diastole dell’altra e questa a quella. Si hanno dunque due soli movimenti combinati ventricol-auri- colo-arteriali : uno sistolico-diastolico, l’altro diastolico-sistolico — mouvement enjambé di Spring. — Ictus. — Questo è dovuto ai cambiamenti di forma, posizione e volume del cuore. I ventricoli nel periodo di rilasciamento sono flaccidi e affatto privi di tono; si dilatano nella