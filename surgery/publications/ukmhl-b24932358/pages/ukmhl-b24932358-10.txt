4 [Anno XIII, Fasc. 14] IL POLICLINICO - SEZIONE PRATICA Ama la gloria? Credo di sì. Ma non è questa un’aspirazione naturale ed innata? « La passione della gloria è l’ultima, di cui i saggi stessi si spogliano ». « Etiam scipien- tibus cupido gloriae novissima exuitur » (Tacito). E il nome di Guido Baccelli si farà lontano, finché durerà l’imitazione e la ricordanza dei buoni. Prof. Eugenio Rossoni. IL Caro Rossoni, Prima di ricevere la sua del 30 marzo io non aveva avuto sentore del divisamente di riunire in una le voci di quanti furono allievi o assistenti del prof. Baccelli. La lettera mi giunge solo oggi, perchè non mi ha trovato a Bologna. La parte, ch’io posso pren- dere a cotesto lavoro, sarà dunque modesta, non solo a cagione mia, ma anche per l’an- gustia del tempo. Se l’onore dei maestri dovesse misurarsi dal valore dei discepoli, io avrei esitato a concorrere in cotesta manifestazione d’ossequio, perchè mi sarebbe sembrata superbia, per me, che, se fui tra’ primi per tempo, son tra gli ultimi per sapere fra coloro, ch’ebbero per maestro il Clinico di Roma. Dirà dunque altri con più diritto e con più competenza di me delle opere e delle dottrine di Guido Baccelli. Io dirò di lui solo cose, che ricor- dano un tempo già molto lontano. La carità del sapere è rarissima, perchè a pochi è dato di farla : ma tanto più è rara la gratitudine di chi potè goderne, perchè non tutti i sa- pienti sono generosi. Io dissi altre volte, e son lieto di ripetere ogni volta che me ne coglie il destro, che al prof. Baccelli io devo di far parte delle Università italiane. Avevo 27 anni e capitai per la prima volta a Roma. Era sulla fine del i863. Il dott. Feliziani, che conobbi, mi volle dare modo di vedere il professore di clinica. L’incontro col pro- fessor Baccelli mi restò sempre nell’animo. Egli mi tenne seco per quattr’ore di seguito, girellando per Roma e parlandomi di mille argomenti scientifici. Un momento soltanto si scivolò nella politica, ed egli che mi vedeva per la prima volta, non esitò a confidarmi, che riteneva certa e benefica la caduta del Governo pontificio. Questa dichiarazione, che allora non ebbe alcun peso per me, mi parve debito mio di ricordare, quando i sentimenti d’italianità del professore furono negati da facili calunniatori. La nostra lunga passeggiata per le vie dell’antica Roma concesse al prof. Baccelli d’espormi molte delle idee, in cui egli dissentiva dalle opinioni più in voga: ond’io ne fui come percosso e quasi stupito. Nè mi mancò modo di conoscere subito la generosità dell’animo suo, poiché egli mi parlò senza rancore, anzi con estrema indulgenza d’un lavoro mio intorno ad un argo- mento, sul quale egli aveva pur pubblicato le sue idee senza ch’io le avessi rammentate. Tutti sanno, come noi, che stampiamo qualche cosa, soffriamo di così estrema vanità, che ci viene in uggia chiunque preterisce di richiamare qualche cosa, che sia uscita dalla nostra penna. 11 prof. Baccelli, invece, non mi seppe punto male del mio silenzio e s’indugiò a chiarirmi le proprie idee così, che perfino s’arrestò per via affine di disegnarmi sul muro delle case e col sigaro semispento alcune figure che dovevano dilucidare il suo pensiero. Io ricordo questi accidenti tanto piccini, perchè a chi non conosce che l’uomo politico che da 25 anni fu più volte Ministro, dovrà parer strana tant’affabilità e tanta larghezza con un collega fin’allora ignoto a lui e agli altri.