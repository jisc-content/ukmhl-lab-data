[Anno XIII, Fasc. 14] 27 NUMERO SPECIALE Come, giovane ancora, faceva barriera al vampirismo dominante, così nella Clinica sua non abbandonò mai completamente il salasso. Invece ne stabilì le precise indicazioni in determinate condizioni morbose. Non insisterò qui troppo sulle coppe scarificate, che fa applicare fin dall’inizio di talune forme di polmonite, specialmente in quelle dove i fatti pleurali culminano e precedono in ordine di tempo le manifestazioni della flogosi endo-alveolare, tanto che meritano l’epiteto di metapleuriche, che egli ha ad esse con ragione applicato. Qui alla sottrazione sanguigna si associa l’influenza della rivulsione locale. Non abbandonò mai del tutto le sottrazioni sanguigne in speciali contingenze dei pol- monitici, quando cioè il disturbo meccanico alla circolazione è tale che il cuore destro o non riesce a vuotarsi e si dilata e si paralizza, o per l’ingorgo sanguigno cui soggiace può divenire sede di trombi che poi occludano grossi rami delle polmonari determinando la morte. E nel 1888, quando il Maragliano ebbe il coraggio di riprendere la bandiera del sa- lasso come un mezzo utile nella cura della polmonite, mettendo in rilievo non solo le condizioni meccanico-idrauliche che lo reclamavano, ma la intossicazione polmonitica (la materia peccans), nel vivo contrasto che insorse tra le opinioni dei clinici, Baccelli potè serenamente, da clinico vissuto, riassumere la discussione e apporvi il suggello della per- sonale esperienza : Il salasso riportato nei suoi veri termini, stabilito che non cura la polmo- nite, adoperato come un presidio supremo in certe contingenze, non della polmonite, ma del pol- monitico, è usato da tutti i medici più sperimentati. Un’altra condizione in cui il Baccelli ha continuato a usare il salasso è la microbron- chite. In mezzo alle difficoltà gravi che insorgono acutamente nella circolazione venosa per il ristagno nei polmoni, la rapida sottrazione d’una certa massa sanguigna accelera il cir- colo polmonare, diminuisce la dilatazione del cuore destro, e, rendendolo più attivo, toglie in parte i danni circolatori, e per conseguenza anche quelli che la ripienezza di sangue ricco di COa arreca agli organi centrali nervosi. L’acume del clinico, che a base incrollabile degli studi suoi ha messo l’anatomia, si è ancor più vivamente manifestato nel fissare le norme del salasso nella nefrite. Egli stabilì che il salasso fosse da impiegarsi nel primo periodo della nefrite acuta e specialmente della glomerulo-nefrite. Baccelli ritiene che non ancora, malgrado accuratissimi studi, si sia dato giusto peso alla stasi venosa, laddove, nelle condizioni indicate, il circolo sanguigno è reso assai diffi- cile. Dalla semplice stasi si arriva allo stato anossiemico del rene con tutte le conseguenze ad esso inerenti (degenerazione degli epiteli, caduta di essi, ecc.). Contro la stasi renale si agisce patogeneticamente nella maniera più diretta diminuendo la pressione entro la cava ascendente; così il sangue dalle emulgenti è richiamato, con forza quasi aspirato, nel grande tronco venoso. Questo a Baccelli parve semplice ottenere, praticando il salasso dalla vena pedidia. Per renderla ben evidente e metterla in grado di scaricare la quantità di sangue che si vuole sottrarre, basta premettere al salasso un pedi- luvio sufficientemente caldo. La massa di sangue da togliere negli adulti non dev’essere inferiore ai 300 grammi. Dopo il salasso, il sangue e l’albumina diminuiscono nell’urina, che diviene più abbondante e più chiara; decrescono i fenomeni tutti dell’uremia. Senza mettere affatto in dubbio l’influenza che sui vantaggi di questa pratica curativa — in uso da oltre due decenni nella nostra clinica e di cui io stesso ho personalmente molte volte avuto opportunità di misurare i benefici effetti — possa avere la rapida sottrazione di una certa dose di sostanze eminentemente tossiche e il sollievo che alle funzioni vegeta-