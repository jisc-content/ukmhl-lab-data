NUMERO SPECIALE 61 [Anno XIII, Fasc. 14] Onde accedere al magnifico anfiteatro per le lezioni, tutti, malato, professore e stu- denti, dovevano traversare un lungo andito scoperto. Oltre che dal grande sviluppo assunto dagli istituti clinici e dai nuovi portati della tecnica nosocomiale, anzi più che da essi, i concetti direttivi per il suo Policlinico, trasse forse Baccelli dal contrasto tra le sue aspirazioni di clinico e di artista e le condizioni di Santo Spirito. Dalle enormi sale ospitaliere di 200-300 letti, affondate nel terreno e semibuie, sorsero i padiglioni per pochi letti, sospesi sulle colonne e inondati di luce ; dai piccoli e mal- sani laboratori derivarono le Sezioni di chimica, di microscopia, di batteriologia, di medicina sperimentale, ognuna suddivisa opportunamente in parecchie camere. Ai mezzi di indagine clinica e di ricerca scientifica aggiunse un largo corredo dei più mo- derni mezzi di cura, considerando che se scopo della medicina clinica è bensì il progresso scientifico, devesi mirare in prima linea al sollievo ed alla cura delle umane sofferenze. A que- st’ideale sempre subordinò ogni e qualsiasi aspirazione. Da un’appendice di Santo Spirito, la Clinica medica è diventata, nel Policlinico Umberto /, un vero e grandioso Istituto scien- tifìco-clinico. Ma ciò che più monta, sotto la direzione di Guido Baccelli la Clinica di Roma si è emancipata dalla vetusta tradizione ospitaliera, ha acquistato una fisionomia propria, congiun- gendo il metodo di Morgagni alle più minute investigazioni per l’esame clinico, inaugurando una tradizione nuova e assumendo un’importanza che le darà un posto a parte nella storia della medicina italiana. L’opera del Comitato nazionale per Guido Baccelli Inaugurandosi la Clinica Medica al Policlinico Umberto I, un Comitato di Clinici italiani ha da alcuni mesi felicemente preso l’iniziativa di tributare solenni onoranze al grande maestro della Clinica Romana. Oggi, alla vigilia della grande festa scientifica di Roma, possiamo con vera esultanza affermare che d’ogni parte d’Italia e dall’Estero sono giunte spontanee e calde di affettuoso entusiasmo, numerose le adesioni dei medici e degli scienziati. Il Comitato Clinico Nazionale presieduto dal senatore Errico De-Renzi ha oggi rac- colto tutte queste sincere attestazioni di stima e di ammirazione, le ha ordinate e ne ha formata come una preziosa collana di ricordi e di omaggi da offrire a Guido Baccelli, in un giorno che è forse fra i più belli della sua vita di uomo e di scienziato. All’invito di partecipazione a queste onoranze, che il Comitato rivolgeva ai medici delle varie regioni del nostro paese, il corpo medico italiano ha corrisposto con tutto l’animo, e ne fanno testimonianza le migliaia di sottoscrittori, che dimostrarono di sentirsi lieti e onorati di fare omaggio all’eminente clinico romano. E noi vedemmo illustri scienziati e docenti, professionisti rinomati e modesti e umili medici di paesi montani, gareggiare in questo solenne e affettuoso tributo di stima e di ammirazione. E con legittimo orgoglio nazionale, dobbiamo segnalare che non meno spontanee e piene di deferenza verso l’Illustre uomo, furono le lettere ed i telegrammi che abbiamo ricevuto dall’estero. Autorità politiche, presidi di accademie, rettori universitari, professori delle facoltà mediche di Francia, di Germania, d'Austria, di Spagna, d’Inghilterra, di