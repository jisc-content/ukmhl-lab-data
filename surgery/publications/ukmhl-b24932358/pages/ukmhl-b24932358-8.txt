ir. POLICLINICO - SEZIONE PRATICA 2 [Anno XIII, Fasc. 14] quasi, mi ha posto certo nella condizione di conoscere il clinico e l’uomo, sotto tutti gli aspetti e la efficacia della istruzione da lui impartita, e della educazione dataci. Ma questa è tale materia che non può essere svolta nel breve tempo e nel breve spazio concessoci : l’opera di clinico e di educatore di Baccelli non si compendia facilmente, in due paginette. Quindi, in forma di brevi cenni, seguirò i miei colleghi in questo nostro tributo di omaggio riunito. Un argomento per giudicare della forza deH’intelligenza e del grande senso medico del nostro Maestro, si ha appena si accenni ai procedimenti e alla via percorsa fino dall’inizio dei suoi studi. Era in un ambiente sfavorevolissimo, senza maestri, che veramente fossero all’altezza, almeno del sapere acquisito all’epoca di mezzo secolo fa. Egli si fa subito padrone della seme- iotica fisica, senza guida, e fa della buona critica sopra argomenti di questa materia. Non semplicemente per variare strada, ma per una precoce e giusta visione della importanza, che ha per la clinica, studia indefessamente l’anatomia patologica; inspirandosi con amore alla grande opera di Morgagni, alle fonti dirette. Studia a fondo le opere di tutti i più grandi maestri italiani classici, sceverando il sapere incerto da quello bene assodato dalla esperienza clinica, e se ne fa base della sua istruzione; senza però riposarsi e fissarsi in quei limiti, ma sforzandosi ad ogni osservazione giornaliera dei malati, di collegare l’acqui- sito sapere antico, con quello moderno. Segui febbrilmente i progressi della istologia pato- logica e della patologia cellulare di Virchow, di cui fu forte ammiratore, ma anche critico sagace, all’occasione. Fiorivano in Italia le scuole di istologia e di anatomia patologica, capitanate da Bizzozzero e da Tommasi-Crudeli, da una parte, e dall’altra, l’indirizzo così detto fisiologico della medicina, capitanato dalla scuola di Tommasi di Napoli. E l’influenza di queste scuole arrivò a tal segno che non si concedeva una cattedra di clinica medica, senza il verdetto degli istologi e dei fisiologi di quell’epoca. Base unica della medicina doveva essere l’anatomia patologica, e dalla fisiologia si doveva dedurre la patologia. Contro questi esclusivismi pericolosi, egli reagiva dalla sua scuola di clinica, dove sotto il fermo governo della sua logica, veniva appunto combattendo l’errore logico, implicito in questi indi- rizzi. E cosi veniva difesa la clinica e consigliata invece la coltura di tutte quante le sue vere e molteplici ausiliarie discipline. Serve ad essa la fisica, come la chimica, 1’ anatomia nor- male e la patologia, come la fisiologia e la sperimentazione, egli predicava. Se quelle idee unilaterali si possono ora veramente considerare estinte, giova il ricor- dare la comparsa e l’imperio loro, per meglio rilevare la giustezza e fermezza logica del pensiero clinico del nostro Maestro. Intanto via via, si estendeva, d’altra parte, l’indirizzo sperimentale in farmacologia, in patologia, oltre che in fisiologia, e il suo sviluppo si fece enorme. Anche qui, contro la facilità, con la quale s’inferisce dall’animale all’uomo, Egli prese la giusta posizione; con- sigliando una rigorosa logica interpretazione dei fenomeni, creati con l’esperimento, e di assoggettare, di necessità, alla fine tutto alla esperienza clinica. Del resto egli dice agli spe- rimentatori: « Lavorate pure, chè lavorate anche per noi ». Fu sempre sua costante mira di togliere ai giovani il facile abito di limitarsi a notare i sintomi e curarli. La diagnosi, egli raccomanda, la diagnosi e la più esatta possibile, perchè essa è la principale ragione di cura ; usando sempre il processo logico, il quale non fa scoprire, ma fa criticare e controllare utilmente. Della sua maestria diagnostica dette sempre esempi mirabili. Ricorda però sempre l’inevitabilità dell’errore; quindi, doversi rite- nerse bravo, non il medico che non sbaglia mai, perchè non esiste, ma quello che sbaglia meno.