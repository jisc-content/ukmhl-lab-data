[Anno XIII, Fasc. 14] 23 NUMERO SPECIALE II. — INIEZIONI ENDOVENOSE DI SUBLIMATO CORROSIVO. Nel 1903 il nostro maestro, dopo, gli ultimi resultati delle iniezioni endovenose dei sali di chinina nelle forme più gravi d’infezione malarica, e dopo la perfetta tolleranza della tubercolina di Koch per via venosa, volse la mente ad iniettare nello stesso modo il sublimato corrosivo. Le nozioni teoriche sugli effetti coagulanti di questo preparato mercuriale fecero tre- pidare molti clinici anche di vasto sapere sui danni possibili e, secondo taluni, anzi pro- babili. Ma il Baccelli sapeva che I’albuminato di mercurio si scioglie in un eccesso d’albu- mina, e previde che versando dentro una massa sanguigna, sempre rinnovantesi nella vena punta, una soluzione allungata (1 °/00) di sublimato, non si avrebbero forse a lamentare pericoli di sorta. Comunque, volle che si sperimentassero prima sui cani e conigli gli effetti di dette iniezioni, cercando di ledere il meno possibile la parete del vaso e di spingere la soluzione con estrema lentezza entro il vaso stesso. Questi animali sopportarono senza molestia e senza danni evidenti le iniezioni: anzi cani lupetti di 8-10 kgr. tollerarono be- nissimo anche dosi di 34 centigr. di sublimato corrosivo. Da queste considerazioni e da tali prove fu condotto a sperare che il sublimato potesse dare buoni frutti in forme particolarmente gravi e maligne di sifilide, in cui non avevano mostrato sufficiente attività gli altri metodi in uso per la somministrazione del mercurio, e in alcune infezioni, in cui potevano trovarsi direttamente in circolo i microganismi patogeni. Dallo spavento che in molti ingenerava l’immissione del sublimato nel circolo e dalle molteplici applicazioni che il suo uso trovava in clinica, nacquero una serie di lavori in parte sperimentali, in parte clinici. Per quanto grandi, le diffidenze, fino ad un certo punto giustificate, erano vinte dall’autorità del clinico da cui la proposta partiva. Non rientra nell’indole di questa pubblicazione tessere la storia di tanti dibattiti nè ripor- tare la ormai enorme casuistica, a cui collaborarono parecchie cliniche italiane, tedesche, francesi, inglesi ed americane. Mi limiterò a riassumere le conclusioni di tali studi. Quanto alla tecnica, gli autori si sono limitati ad esporre timori (Nothnagel), a solle- vare dubbii (Caspary e Kaposi) od a dimostrare lesioni istologiche in vasi di animali messi allo scoperto per fare l’iniezione: il fatto clinico che nelle mani di moltissimi autori non si sieno visti danni nè prossimi nè remoti, toglie ogni valore a simili argomentazioni. La costante genesi di trombi, di edema o di diffusione sanguigna perivascolare che taluni autori tedeschi (Dinkler, Gàrl) hanno notato, attestano semplicemente che la loro tecnica fu deficiente. Il trombo si forma qualche volta (1 volta su 10-20), ma resta circoscritto e scompare del tutto entro pochi giorni senza dare mai luogo a disturbi nè in sito nè a distanza. Gli altri danni ricordati non si verificano che ben di raro e solo quando la tecnica ha lasciato a desiderare. Abadie, Hogner, Kùssel, Neumann, Tommasoli, Ullmann, Angelucci, Maragliano, Desguin, Kezmarsky, Mader, Lang, Lewin, Kirniarsky e una serie di altri autori più re- centi non hanno riscontrato alcuno dei temuti pericoli in moltissime iniezioni. Ci sia per- messo di rimandare il lettore alla esposizione della tecnica, relativa alle iniezioni endo- venose di chinina, e di affermare ancora la necessità che le regole ivi stabilite, frutto di rigorosa e larga esperienza fatta nella clinica, siano scrupolosamente messe in pratica. Qui insisteremo sul concetto che i danni incontrati riposino essenzialmente sul trauma- tisma a cui è esposto il vaso, e sulla possibilità che il liquido penetri nella guaina peri- venosa piuttosto che nell’alveo circolatorio.