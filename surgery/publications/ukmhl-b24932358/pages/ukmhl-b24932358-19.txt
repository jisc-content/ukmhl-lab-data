[/Inno XIII, Fasc. 14] 13 NUMERO SPECIALE diastole secondo tutti 1 loro diametri e seguendo l’urto dell’onda, si spingono in basso per aumento del diametro longitudinale, ed in alto per quello del trasverso. La contrazione ha per effetto di irrigidire il miocardio e di ridurre i diametri testé rammentati. Aumenta però il diametro antero-posteriore, onde la base accenna a farsi rotondeggiante. E questa una originale osservazione italiana. Lancisi difatti nel 1706 trovò, facendo un’autopsia di di uno morto forse di crampo cardiaco, che il cuore « erat orbiculatum mucrone ad basim violenter et pertinaciter contracto ». Indi giudicò col Morgagni: « cor adhuc in systole dixisses. » L' espressione « cor orbiculatum » dimostra che la base da ellittica si era fatta rotondeggiante. Lo Spring riassume così questa dottrina: il cuore ventricolare in diastole è un cono rovesciato a base elittica; in sistole è un cono più piccolo a base circolare. Ecco ciò che avviene dei ventricoli nel tempuscolo diastolico-sistolico. Il sangue, discendendo in senso quasi diagonale, inchina col peso (aiutato in ciò dalla contrazione auricolo-arteriale) la parte esterna del cuore presso l’orifizio, mentre lo risol- leva in vicinanza della punta: questo movimento, incontrandosi con quello obliquo dell’al- tro ventricolo, provoca la propulsione dell’apice che descrive un segmento di cerchio dal basso all’alto. In questo stesso momento si inizia la sistole che irrigidisce il muscolo car- diaco, provoca abbassamento della base e il movimento più spiccato della punta verso la parete del torace. Durante la media e la massima sistole la punta si ritrae. E ciò è in ac- cordo con quanto già osservò il Morgagni in un caso di aderenza della punta del cuore col pericardio: « adeo ut non posset ille (mucro) systolis tempore basim versus accedere ». Questi cambiamenti spiegano il meccanismo dell’ictus, il quale precederà di un istante l’ingresso del sangue nell’ aorta, verificandosi in quel momento, in cui inizia la sistole a ventricoli pieni. Una prova di questa asserzione si può agevolmente avere mettendo un individuo a decombere boccone e ponendo nella regione precordiale una mano: si sentirà allora l’urto unito all’espansione di una superfìcie lata, la quale non può appartenere che ad un cuore pieno. Oppure si possono anche porre due dita sulla punta e applicare con- temporaneamente l’orecchio nell’aorta: si udirà allora il secondo tono quando la punta si allontana dalle dita esploratrici. Questa dottrina sostenuta da Baccelli per più di 30 anni fu ampiamente confermata con prove sperimentali da Martius, nella scuola di Gehrardt, e fu riprodotta, avvalorata da tracciati, dal Potain. Leggi della direzione dei rumori. — Questa è governata da due leggi : una di Hoppe, e l’altra di Baccelli. La prima dice: i rumori seguono la coirente sulla quale si sviluppano ; e la seconda: i rumori hanno la loro massima intensità sul punto ove si producono. Questa ultima legge, che il Naunyn enunciò come sua, il Murri la rivendicò al suo Maestro. Su queste leggi è fondata la diagnosi differenziale fra stenosi ed insufficienza, poiché i rumori di stenosi si trasmettono nel senso della corrente ; quelli d’insufficienza nel senso del riflusso: si trasmettono cioè in senso retrogrado alla corrente fisiologica. Ascoltazione sulla linea scapolo-vertebrale. — Secondo le leggi suddette le sedi di ascol- tazione eccedono dai limiti ristretti dell’area cardiovascolare : tali sedi hanno una singolare importanza e sono quasi patognomoniche di singole entità patologiche. Baccelli riscontrò difatti che i rumori di insufficienza si ascoltano meglio lungo la linea scapolo-vertebrale, mentre si fa trattenere il respiro al paziente, e più precisamente tra il bordo della scapola sinistra e la spina vertebrale. Si possono però anche ascoltare nel punto di una linea che raggiunga l’apice dell’ascella sinistra alla cuspide cardiaca.