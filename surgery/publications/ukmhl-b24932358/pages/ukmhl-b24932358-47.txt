41 NUMERO SPECIALE [Anno XIII, Fasc. 14] saputo generare uomini di grande ingegno e di grande dottrina, lavoratori costanti, mo- desti e tenaci, Guido Baccelli ha sempre mostrato affetto e reverenza di figlio. La gloria e la grandezza del nostro paese hanno sempre infiammato la sua mente, e la sua parola ha saputo trovare per esso accenti di tenerezza e di amore per lodarlo, accenti di sdegno e di fierezza per difenderlo se vilipeso o disconosciuto. Tutta l’opera educatrice da Lui esplicata nei lunghi anni passati come ministro della pubblica istruzione, ha mirato sempre a dare all’ Italia giovani forti, giovani studiosi e amanti della patria, ha mirato a costituire nella gioventù le basi granitiche della futura grandezza civile e politica dell’Italia. Nello stesso modo come ministro dell’agricoltura ebbe sempre costante il pensiero di aumentare la ricchezza, la bellezza naturale dell’ Italia. Tutta l’opera di Baccelli fu guidata da questo alto, nobile pensiero, di dare all’Italia tutti i mezzi per completare lo sviluppo delle immense forze di ogni genere che vivono e persistono nelle sue città gloriose, nei suoi monti superbi, nelle sue campagne fertili o deserte, nei suoi fiumi, nel suo mare e sopratutto nei suoi figli fervidi d’ingegno e di lavoro. A lui grazie ed onore. Gruido Baccelli e l’Agricoltura Naturalista e Medico, Guido Baccelli non poteva non interessarsi dell’arte dei campi. Come studioso dei fenomeni naturali, ne vedeva le più interessanti ed utili manife- stazioni nelle terre coltivate. Come medico, trovava doveroso lo studio delle condizioni nelle quali lavora la maggior parte delle braccia italiane. Sommo moderatore degli Studi, per le sue geniali iniziative era denominato Ministro per l’agricoltura, prima ancora che le vicende politiche lo conducessero ad assumere la di- rezione del Dicastero dell’Economia nazionale. Il grande Clinico aveva infatti, con diagnosi felice, riconosciuta la causa della nostra anemia economica; e, nel miglioramento della madre di tutte le industrie, ne additava si- curo il rimedio. Convinto, come lo erano i più grandi conoscitori del nostro popolo, da Mazzini a Cavour, che il primo problema da risolvere fosse quello della educazione delle masse, ammoniva i Docenti di ogni grado, come convenga istruire solo quanto occorra, ma educare quanto più si può, ed alla più numerosa classe degli Italiani — agli agricoltori — racco- mandava di innamorare de campi le generazioni novelle. Solo in tal guisa potevasi sperare sorgesse fra noi quella coscienza agricola, che costi- tuisce fondamento sicuro di miglior avvenire, per quanti si occupano delle nostre terre. Col consigliare di tornare ai campi. Guido Baccelli dimostrava di conoscere quale im- portanza tecnica, economica e sociale, abbia la permanenza dei proprietari sulle loro terre. Essa non si limita, infatti, a far progredire l’arte agraria, non si arresta al trarne pro- dotti meglio rimuneratori, ma arreca benefici sicuri alle masse lavoratrici, giacché, anche per semplice egoismo, per sottrarsi cioè all’aspetto delle miserie altrui, i proprietari che vivono nelle campagne finiscono sempre col migliorare le condizioni di vita dei lavora- tori meno abbienti. E siccome la educazione dà migliori risultati quando si inizia nell’età prima, così Guido Baccelli volle l’istituzione del campicello presso le Scuole elementari e l’opera edu- catrice completata con la Festa degli alberi.