Ò2 IL POLICLINICO - SEZIONE PRATICA [ANNO XIII, FaSC. 14] Russia, ecc., tutti gareggiarono nella odierna e festosa manifestazione di simpatia e di ossequio verso il principe dei clinici italiani. E l’artistico album del Gomitato Clinico Nazionale, ove sono raccolti i nomi di tutti gli aderenti, è testimonianza della manifestazione universale verso l’Uomo. Ne piace di ricordare l'Istituto di Francia, la Società di Biologia, il Collegio univer- sitario di Cambridge, e tra gli scienziati Bouchard, Landouzy, Grancher, Gilbert, Robin, Charrin, Fournier, Lannelongue di Parigi; Pitres di Bordeaux; Bernheim di Nancy; Lortet, Teissier, Arloing e Lepine di Lione; Francjois-Franck, d’Arsonval del Collegio di Francia; D’Arsonval di Lille; Unverricht, Rosenthal di Magdeburg; Schultze di Bonn; Mac Alister di Cambrigde; Romberg, Bruns, Baumgarten di Tiibingen; Pel di Amsterdam; Ebstein, Esmarck, Merckel di Gòttigen; Leube di Wùrzburg; de Korànyi, Jendrassik di Budapest; Baginsky, Klemperer, Krònig, Greefe, Seifert, Eswald, Frànckel, Israel, Koch, Kaiserling di Berlino; Strumpell di Breslavia; Noorden di Vienna; Curshmann di Leipzig; Talma di Utrecht; Bàumbler di Freiburg; Stinzig, Riedel di Jena; Richard, Wyllie, Froser di Edim- burgo; Caster, Sandouby, Morrison di Birmingam, e centinaia di altre notissime personalità scientifiche d’ogni parte d’Europa, che siamo dolenti di non poter tutte citare per mancanza di tempo e di spazio. Quest’altra non meno preziosa collana di nomi stranieri così rifulgenti per fama di dottrina, rappresenta non solo un omaggio reso a Guido Baccelli, ma anche una cara dimo- strazione di deferenza e di amore all’Italia, « magna parens virum » ! E la più parte di così spiccate personalità, oltre ad avere aderito, ha fatta formale promessa di intervenire alle onoranze: ed è Bouchard, Laudouzy da Parigi, Baginscki e Brandeberg da Berlino, Mac Alister da Cambrigde, Korànyi da Budapest A questi emi- nenti Clinici stranieri che vengono a rendere onoranza al loro illustre collega d’Italia, vada coi più vivi ringraziamenti il caldo saluto del Comitato Nazionale. E l’8 Aprile sarà una festa per l’Italia, che vedrà nell’alma sua Roma inaugurata la clinica medica di quel grandioso e splendido edificio, sacrato alla Scienza e all’Umanità, che è il Policlinico Umberto I. Certamente tutti coloro che hanno corrisposto all’appello del Comitato Nazionale, hanno dimostrato di ricordare che a Guido Baccelli è dovuta la creazione della grande opera, nella quale il Maestro della Clinica Medica Italiana, ha portata tutta la tenacia e la forza dell’uomo di proposito. Il Comitato dei clinici italiani ha pensato di offrire per quel giorno, in nome del mondo scientifico, a Guido Baccelli, un’artistica targa aurea, che reca da un lato l’effigie dell’il- lustre Uomo, e dall’altro un’allegoria dovuta alla fantasia del giovane e valente scultore Edoardo De Albertis. In essa si ammira una splendida e maestosa figura di Minerva, che si avanza forte e secura contro il Male. Ella personifica per tal modo un antico attributo di Minerva, salutata anche come Atena, la Salvatrice. Ai piedi di Minerva giacciono le vit- time del Male, e sullo sfondo del quadro è delineato il grandioso edificio, che è onore e vanto di Guido Baccelli. Ed a ricordare l’opera beneficatrice di Lui, frutto di costante tenacia, sta scritto sulla targa: « Fortiter voluit Viresque acquisit eundo. ». Ettore Tedeschi.