52 IL POLICLINICO - SEZIONE PRATICA [Anno XIII, Fasc. 14] La compilazione definitiva del progetto durò fino al 1888 : il Podesti fu efficacemente coadiuvato nella lunga e difficile opera da ingegneri e da architetti dell'ufficio tecnico spe- ciale nominati dalla Commissione governativa. Essi furono: Cesare Salvatori, Edgardo Negri, Enrico Buratti, Luigi Rolland, Vittorio Manni e per parte del governo Francesco Barilari. Il lavoro fu diviso fra i singoli collaboratori a seconda delle speciali competenze. Il progetto, presentato verso la fine del 1888 alla revisione del Consiglio superiore dei lavori pubblici, fu da questo approvato. Ma intanto si dava opera al collocamento della prima pietra dell’opera grandiosa; alla cerimonia, compiutasi il giorno 19 gennaio 1888, intervennero il compianto re Umberto e la regina Margherita. In questa occasione Guido Baccelli pronunziò un discorso, smagliante di forma e caldo di entusiasmo, che a noi piace qui di segnalare come documento storico, che, lontano da noi oltre un quarto di secolo, evoca un momento di grande importanza per il nobilissimo istituto, di cui andiamo tracciando rapidamente le vicende. Dopo brevi ed eloquenti parole del sindaco di Roma, fu posta nel cubo di pietra, su cui era scolpita la pianta del Policlinico, una pergamena firmata dai Sovrani, dal Principe ereditario, dagli onorevoli Crispi, Baccelli, Durante, dal Sindaco, dall’Assessore Bastianelli, dal prof. Toscani, direttore della sanità del Municipio di Roma e dall’ing. Podesti; e la pietra spalmata di calce dal re Umberto cadde nella fossa preparata, fra le grida entusia- stiche e gli applausi di una folla innumerevole di medici e di studenti, commossi ed augu- ranti alla prosperità del grande monumento, alla scienza ed alla carità. I lavori necessari a portare a compimento un’opera iniziatasi sotto auspici così favo- revoli occuparono lo spazio di oltre 15 anni di indefessa operosità da parte degli iniziatori e degli esecutori di essa. Occorsero nuove lotte alla Camera ed al Senato per superare le difficoltà finanziarie e tecniche, che si opponevano al compimento ed al funzionamento di un organismo così complesso e grandioso ; ma finalmente lo scorso anno prima i padiglioni ospitalieri e poscia le singole cliniche poterono occupare le sedi a loro destinate: e l’opera era così in gran parte compiuta ! II Policlinico Umberto I nelle sue attuali condizioni — accenneremo fra breve quali opere dovranno ancora compiersi, perchè oltre le cliniche anche gli altri Istituti scientifici abbiano in vicinanza di queste ultime una sede conveniente — risulta dalle seguenti parti : Clinica medica — Clinica chirurgica — Clinica ostetrica e ginecologica — Clinica der- mosifilopatica — Clinica oculistica — Clinica pediatrica — Clinica oto-rino-laringoiatrica — — Patologia speciale medica — Patologia speciale chirurgica — Neuropatologia. Vi sono inoltre io padiglioni ospitalieri, 7 per la medicina e 3 per la chirurgia, con- tenenti ciascuno 72 letti. Questi padiglioni, in numero ancora non completato, dovevano costituire, secondo il concetto di Guido Baccelli, un vasto ospedale modello, capace di 1200 malati e da servire unicamente alle imprescindibili e doverose necessità dell’insegna- mento clinico. Vi è di più un reparto delle malattie infettive ed il palazzo dell’amministrazione. Ognuna delle parti principali di quest’organismo vasto e sapiente mette capo ad uno spe- ciale edifizio. Le costruzioni sono distribuite su tre file, di cui la prima è occupata dalle principali cliniche e dal palazzo dell’ amministrazione che no occupa il centro; la seconda e la terza dai padiglioni ospitalieri e dalle cliniche che abbisognavano di uno speciale iso- lamento come la ostetrica e la ginecologica. Tutti i membri di questo grande complesso sono riuniti con comode gallerie di comunicazione scoperte e sotterranee.