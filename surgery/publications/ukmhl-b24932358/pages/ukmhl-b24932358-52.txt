[Anno XIII, Fasc. 14] IL POLICLINICO - SEZIONE PRATICA 46 fotografia sta scritto un: Arrivederci a Roma del prof. Lassar, segretario del io0 congresso internazionale di Berlino. E tre anni dopo, secondo gli impegni assunti, doveva difatti il maestro accogliere nella propria città i clinici tedeschi, ma com’è noto il pullulare del colera qua e là in Europa non permise che si staccassero i medici più valenti dal luogo del pericolo, e la data venne fìsssata all’aprile 1904. In quest’epoca 7000 medici vennero magnificamente ospitati nella città universale e nel Campidoglio il presidente del congresso in un’ altra allocuzione latina dava il benvenuto a tutti i colleghi: Salvete igitur clarissimi viri! Classica haec regio libens vos excipit, ubi divinus libertatis halitus veterem genlis magnitudinem reducet. Hic nemo habetur extraneus. Hic ubi omnis terrae pars sua monumenta invenit, omne hominum genus unam tan- tummodo familiam constituat. Hospites doctissimi, iterumque, iterumque salvete! Il congresso riuscì benissimo, tutti ebbero opportunità di ammirare la grandiosa sede, il Policlinico, l’imponente città ospitale, ideata e voluta dal prof. Baccelli ed io mi ricordo di avere, in giornali medici tedeschi, letti, allora, i commenti laudativi e le gradite impressioni riportate dai colleghi sul congresso e sul suo presidente. Una delle prime e più intuitive pubblicazioni del maestro (De primitivo splenis carri- nomate) fu dedicata al distinto patologo Rindfleisch ed essa è tuttora citata nei trattati tedeschi, anche recenti, sui neoplasmi maligni della milza. Con Ziemssen, con Kussmaul, con Notnagel, con Erb, Leyden, Senator, Posner, Ebstein, Eichhorst fu ed è il prof. Bac- celli in relazione di ottima collegialità; con altri, Opolzer, volle far trionfare le proprie ragioni ed il rispetto delle date. Suoi scolari (Murri) rivendicarono a lui la legge del massimo di intensità dei rumori cardiaci, ingiustamente da taluni chiamata legge di Naunyn. Questa legge di Baccelli, assieme a quella di Hope, costituisce il fondamento della sinto- matologia acustica dei vizi valvolari. Io non saprei quale clinico tedesco sia sceso a Roma senza visitare almeno una volta la clinica del maestro. Striimpell vi fu ripetutamente, così Ziemssen, Fnedreich, Gerhardt, Koch. A proposito di questo batteriologo di fama mondiale, ecco un aneddoto interessante. Egli passava per la corsìa vicina alla clinica e vide un uomo agonizzante per gravissimo attacco di perniciosa; era il tempo in cui egli qui compiva gli studi sull’etiologia della malaria. Pregò allora il medico del quartiere di riservargli all’indomani il cadavere di quell’uomo morente. Ed il giorno dopo quest’uomo, anzi che morto, appariva in pieno benessere; le iniezioni endovenose di chinina lo aveano ridato a vita! Quando Koch scoprì la sua tubercolina e tutto il mondo scientifico lo pressava, le prime fiale del presunto preziosissimo rimedio vennero da Berlino inviate al nostro maestro, il quale sottopose il nuovo ritrovato ad esperimenti clinici minutissimi e delicati per arrivare poi alla proposizione franca, ma vera, che le speranze suscitate non era possibile con tal mezzo soddisfare ; proposizione che ebbe poi la conferma degli altri clinici. Con due scienziati tedeschi ebbe il nostro maestro in modo speciale rapporti cordialis- simi per lunghi anni : Gerhardt e Virchow, il primo direttore della seconda clinica medica di Berlino, il secondo anatomo-patologo innanzi tutto, ma anche clinico, perchè ebbe una sala di malati alla Charité di Berlino, dove torreggia in ogni senso il magnifico suo museo. Gli incontri fra questi tre grandi maestri e grandi amici furono numerosi. A Parigi in uno dei primi incontri all’affermazione di Virchow, che Morgagni non era letto dagli italiani, il nostro maestro dimostrava subito in modo luminoso l’erroneità di tal giudizio, affermando che appunto in Morgagni stava la teoria dell’embolo, messa allora così in vista dal pato- logo berlinese. Ma quest’avvisaglia preludiava ad una grande amicizia e nelle diverse riu- nioni internazionali i nomi di Baccelli e Virchow s’incontrano poi sempre associati. Bella