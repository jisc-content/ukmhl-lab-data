[Anno XIII, Fasc. 14] IL POLICLINICO - SEZIONE PRATICA 40 gagni, sono dal Baccelli frequentemente ricordate e citate, ogni qualvolta se ne presenti opportuna l’occasione, con grande compiacimento, perchè da esse risulti una volta di più l’originalità e l’acutezza dello spirito di osservazione italiano. Così pure i periodi compendiosi e precisi del Torti, del Baglivi, del Lancisi che bene esprimono quello che il Baccelli con frase felice chiama la « sintesi antica », vengono spesso citati per dimostrare quanto acume medico possedessero i nostri antichi clinici, quali esatti concetti della malattia e del malato già esistessero in Italia indipendentemente da qualsiasi influenza medica straniera. Sarebbe troppo lungo se io volessi qui ripetere tutta la serie dei vecchi cultori della medicina italiana che il Baccelli suole richiamare alla mente degli studiosi moderni, quello che importa sia conosciuto da tutti è il merito del Baccelli di tener desto così continua- mente un giusto senso di reverenza per quelli che in Italia e in Roma ci precedettero nell’ardua e nobile arte medica, facendo con mezzi scarsi e limitati, profonde osservazioni cliniche e traendone sintetiche ed esatte cognizioni patologiche. Ma non solo per l’antica medicina italica il Baccelli nutre questo senso di affetto e di venerazione : egli, che è tanta parte della nostra medicina contemporanea, sa ricono- scere ed apprezzare i meriti di tutti quelli che nello stesso campo tendono al medesimo fine, di far progredire la scienza e di sollevare gli sventurati. Egli crede che le scuole mediche italiane debbono e possono stare degnamente a pari delle più reputate scuole straniere; che il nostro lavoro, che il nostro desiderio del bene meritano uguale rispetto e uguale considerazione nel mondo. Egli non è una di quelle persone, così frequenti in Italia, che credono o mostrano di credere che la razza italiana si sia esaurita nelle glorie passate e non sia più capace di competere ora con le altre nazioni civili. Invece giustamente ci giudica e ci proclama uguali agli altri competitori, anche noi valorosi e forti nella gara che si combatte tutti, per giungere ai sommi gradi della scienza, per strappare alla natura i segreti necessari a curare e guarire i mali che affliggono gli uomini. Questo suo elevato senso di stima per la medicina e per i medici italiani il Baccelli lo ha sempre proclamato in tutte le occasioni più solenni, per esso egli ha combattuto e vinto. E per suo merito sopratutto che ora gli stranieri ci stimano come noi meritiamo, è per sua opera, che nei congressi internazionali in cui si affratellano la scienza e l’arte medica di tutte le nazioni, la lingua italiana ha potuto e potrà risonare liberamente, come quella di tutte le altre nazioni più grandi e più potenti della terra. A sostenere a noi il diritto di parlare nella nostra bella ed armoniosa lingua, di dire il frutto del nostro lavoro con le parole che corrispondono al nostro pensiero, egli adoperò tutta l’influenza della sua autorevole e rispettata persona, tutto il peso della sua elevata posizione di ministro, di uomo superiore, di cui universalmente sono riconosciute le eminenti qualità di scienziato e di uomo politico. Ora, a molti potrà sembrare inutile questo accenno all’opera spesa dal Baccelli in favore del sentimento nazionale italiano; ma se si ripensa ai tempi passati, in cui l’Italia nuova era ancora all’inizio della sua difficile e lunga opera di ricostituzione, di migliora- mento e di sviluppo, si vedrà come si debba esser grati a chi contribuì ad aumentare in noi la coscienza del nostro essere, a far riconoscere ufficialmente e universalmente anche la nostra esistenza scientifica. Ora l’Italia è più ricca e più prospera, ora la cultura è più diffusa e più profonda, l’avvenire si presenta sempre più sicuro e più bello. Alla nostra nazione, che sempre ha