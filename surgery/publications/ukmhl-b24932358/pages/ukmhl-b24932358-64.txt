<>8 IL POLICLINICO - SEZIONE PRATICA [ANNO XIII, FaSC. 14] a dirigere la Clinica. Non era tempo quello di attendere a progetti ; bisognava riparare subito alle necessità urgenti. La vasta sala Benedettina (lunga 93 metri, larga 12, alta 14), fu divisa con tramezzi. La sua parte estrema fu adibita per sala clinica con 24 letti per uomini. La sala detta di San Filippo, che fu riservata alla sezione donne, era capace di 12 letti. Se accanto alle sale cliniche, nell’educazione del medico, Baccelli ha posto la sala inci- soria; egli, penetrato dal bisogno della precisione nell’esame obbiettivo, entrò presto per le molteplici vie che le ricerche chimiche e microscopiche dei prodotti patologici posero accanto ai metodi fisici di esame del malato. Sala di San Filippo. A lato delle sale cliniche instituì quindi i laboratori: uno per la chimica a fianco della corsia uomini, ed uno per la microscopia accanto alla sezione donne. Entro un vecchio fabbricato, in un angolo remoto del giardinetto, a ridosso dell’aula per le lezioni, collocò le stalle per animali. Magnifica fu l’aula scelta per le lezioni. Si utilizzò per essa l’anfiteatro per le pub- bliche dimostrazioni anatomiche, che Benedetto XIV costruì e che Pio VI abbellì deco- randolo di alcune meravigliose preparazioni anatomiche dei sistemi nervoso, arterioso e venoso dovute al Flajani. Una di queste preparazioni s’intravvede nella nostra figura, ove il professore è circondato dagli aiuti ed assistenti.