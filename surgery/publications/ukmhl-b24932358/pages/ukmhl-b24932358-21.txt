NUMERO SPECIALE [Anno XIII, Fasc. 14] 1 s che ha bene studiato l’effetto delle compressioni aneurismatiche sulle vene. Quarantanni e più prima della pubblicazione di Noorden e del lavoro di Dorendorf scriveva nel suo chiaro e prezioso libro dal titolo « Patologia dell'aorta e del cuore » che l’aneurisma del?arco aortico adduce il fatto singolare della compressione sul tronco della vena innominata sinistra. Il mio Maestro così ragiona di cotesto fatto anatomico : « Questa vena della quale tutti conoscono la estensione, il decorso e le notabili diffe- renze con il tronco anastomotico della succlavia e giugulare destra sotto il manubrio dello sterno, passa sotto all’arco dell’aorta incrociandosi colle tre diramazioni arteriose, delle quali scorre all’innanzi. Eliminato facilmente il caso dei singoli aneurismi cui possono andare soggetti le tre branche arteriose e di tumori esistenti nella superiore parte del mediastino anteriore, rimane come la causa produttrice più ovvia l'aneurisma dell’arco. Indi le vene del lato sinistro del collo fatte turgide, immobili nella inspirazione, e più o meno sforzate nei calibri, e l’impedi- mento che trova la vena mammaria interna di questo lato a scaricarsi nell’innominata sinistra e gli effetti di questa seconda pressione segnalabili nella pienezza straordinaria delle vene sternali e delle intercostali anteriori come pure nell'edemazia che può distendersi al collo, al petto ed al braccio, specialmente se la compressione sia massima, e non possa istituirsi alcun circolo compensativo ». Il prof. Baccelli così scriveva circa 40 anni fa, nell’anno 1865-66, e poi sempre presso il letto degli ammalati, nelle sue auree lezioni verbali, ha dimostrato, con il suo anato- mismo clinico, in tutti i casi speciali occorsigli, di aneurisma dell’arco, l’effetto anatomico idraulico dell’ingorgo della vena giugulare esterna sinistra e dell’edema talora prevalente nella fossa sopraclavicolare di sinistra. Passiamo a commentare brevemente gli studi del nostro professore sulla malaria. In questo gruppo debbono essere riportate le seguenti pubblicazioni : L’arseniato di chinina e le febbri di malaria. — La malaria di dfoma. — Relazione sulla malaria al II Con- gresso di medicina interna. — Sur les infections paludéennes. — Le iniezioni endovenose dei sali dì chinina nella infezione da malaria. — Forme morbose della malaria. — Febbri malariche sperimentali. — Due nuovi casi di febbre malarica sperimentale. — Ueber das Wesen der Mala- riainfection. — Sul meccanismo dell’infezione malarica. Senza dubbio uno degli argomenti scientifici prediletti ed illustrati con felice int li- zione, con fine osservazione clinica e con rigorose prove sperimentali dalla mente geniale del nostro Maestro, è l’infezione malarica. Quando Klebs e Tommasi Crudeli credettero di averne rinvenuto l’agente causale, le numerose personali osservazioni sue lo convinsero che i pretesi bacilli non erano se non frammenti di emazie. Intanto egli già dal 1876 aveva affermato che « la malaria è una potenza nociva più sentita che intesa. Essa però è nota nei suoi effetti: colpisce nell’organismo umano il tes- suto sanguigno e sopratutto il globulo rosso ». Quattro anni dopo, la scoperta del Laveran doveva rendere omaggio alla divinatrice parola del Baccelli. L’ematozoo malarico, temporaneo ospite del globulo rosso, era infine un nemico noto. Sebbene per qualche tempo negato nel mondo scientifico, fu tra i primi il nostro Maestro a riconoscerne l’esistenza e ad ammetterne la specificità. Poi il Golgi ne scoprì e descrisse il ciclo biologico, legando a questo ciclo l’andamento ritmico della febbre.