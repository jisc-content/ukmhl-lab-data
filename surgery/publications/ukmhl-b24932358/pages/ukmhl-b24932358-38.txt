IL POLICLINICO - SEZIONE PRATICA [Anno XIII, Fasc. 14] 32 zona liquida con l’ago : i movimenti oscillanti dell’ago confermavano col fatto la presun- zione matematica. Ritirando allora il punteruolo, s’introduceva la spira in modo che il suo involgimento si compisse in senso opposto alla direzione del foro di comunicazione tra l’arteria e la cavità aneurismatica. Rimaneva il dubbio che la pressione intra-aneurismatica impedisse il regolare invol- gimento della spira; e Baccelli provò, con ingegnoso esperimento sul cadavere, che neppure la pressione eguale alla massima pressione sanguigna poteva far ciò. Per introdurre tutta la spira dentro il cavo ed evitare che la estremità periferica restasse dentro l’ago, Baccelli immaginava una forcella che la affondasse nel sacco mentre l’ago era ancora infisso. Per la completa riuscita dell’operazione restavano ancora parecchie incognite, relative all’azione della spira ed agli effetti ulteriori della sua presenza nel sacco. Senza rilevare i molti dubbi qui sollevati, riferiremo quanto risulta dalla esperienza anatomo-patologica nei casi operati. Anzitutto la molla si adagiò entro il sacco in modo da dare luogo ad uno sbattimento sufficiente; i coaguli si formarono fortissimi intorno ad essa. Le spire di questa molla si ossidarono; si assottigliarono; si ruppero in pezzi, ognuno dei quali diventò il nucleo o il centro di un robusto coagulo; non punsero, nè irritarono, nè infiammarono le pareti del sacco. Per le condizioni isto-patologiche delle sue pareti, l’esperienza dimostrò che il sacco aneurismatico è posto al riparo di una flogosi di origine traumatica. Come osservammo, il nostro maestro non pubblicò il suo metodo curativo che dopo avere operato due casi. Allora espose analiticamente e rigorosamente le cagioni dell’insuc- cesso, e concludeva che la logica rigorosa dei fatti non sconsigliava, malgrado ciò, il suo metodo e terminava ricordando il vecchio aforisma : omnia secundum rationem/adenti etiamsi non eveniant secundum rationem, non est transeundum ad aliud, stante eo quod antea visum est. Vili. — CURA DELLE CISTI D’ECHINOCOCCO. La cura delle cisti di echinococco, meno rare nei nostri ospedali che non si immagini, ha attirato l’attenzione del prof. Baccelli, che nel 1887 imprese un metodo terapeutico definito oggi col suo nome. Parecchi casi nella nostra clinica, pubblicati dal prof. Rossoni, dal Pensuti, dal Cap- paroni e dal Minossi, e una serie favorevole di altri, tra cui ricordo quelli di Sennet, di Marechal, di Guerison, di Abbamondi, di Pansini, di Cocorullo, di Malacola, di Galliard, di Bokay e infine di Panichi, danno una larga conferma di fatti alla cura preconizzata dal Baccelli. Così come venne proposta dal suo autore, essa consiste nell’aspirazione di una certa quantità di liquido della cisti e nella successiva iniezione di una quantità un po’ minore di soluzione di sublimato corrosivo all’ 1 °/00. Questo metodo rientra quindi tra quelli della puntura con iniezione successiva di liquido. Le note importanti si riferiscono al vuotamento incompleto della cisti e alla natura del liquido iniettato. Il sublimato rende sterile il liquido della cisti e non determina coaguli, poiché si mescola bene con esso: anzi nel mestruo, ricco di cloruro sodico, si diffonde molto rapi- damente. Modificatosi in tal guisa il contenuto della cisti, si stabilisce in modo relativa- mente rapido e graduale il riassorbimento di esso.