LE DIX-NEVFIlîME LIVUE. 48 laine colle l'orle, et peinte d'vne fa- çon l oiigoastre et liuide, approchant à la couleur des ladres , et esloit fort hideux à voir : ainsi par compassion chacun luy faisoit aumosne. Mondit frère s'aporocha de luy, et luy de- manda depuis quel temps il esloit ainsi malade : luy respondit d'vne voix cassée et rauque, qu'il estoit ladre dés le ventre de sa mere, et que ses pere et mere en estoieut morts, et que leurs membres leur en estoient tombés par pièces. Ce ladre auoil cer- taine lisière de drap entortillée au- tour de son col : et par dessous son manteau de sa main senestre se ser- roit la gorge, à fin de se faire monter le sang à la face, pour la rendre en- core plus hideuse et défigurée, et aussi pour faire sa voix enroiiée , qui se faisoit par l'anguslie et stricture de la trachée artère, serrée par la li- sière. Mondit frère estant ainsi à de- uiser auec luy, le ladre ne put si long temps demeurer qu'il ne deser- rastsa lisière, pour reprendre vn peu son haleine : ce que mondit frère ap- perceut, et par ainsi eut soupçon que ce fust quelque fausseté et im- posture. Parquoy s'en alla vers le Magislrat, le priant luy vouloir tenir la main pour en sçauoir la vérité : ce que volontiers luy accorda, com- mandant qu'il fust mené en sa mai- son pour esprouuer s'il esloit ladre. La première chose qu'il fit, ce fut de luy oster la ligature d'autour du col, puis luy lauer la face auec de l'eau chaude, et par icelle tous ses boutons se destacherent et tombèrent, et la face demeura viue et naturelle, sans nul vice. Cela fait, le fit despoùiller nud , et ne trouua sus son corps au- cun signe de lèpre, tant vniuoquc qu'equiuoque. Le Magislrat estant aduerli de ce, le fil constituer pri- sonnier, et trois iours après fut in- terrogué : où il confessa la vérité ( qu'il ne pouuoit nier j après vue lon- gue remontrance que luy fil le ma- gistrat, luy mettant deuantles yeux qu'il estoil vn larron du peuple, es- tant sain et entier pour trauailler. Ce ladre luy dit qu'il nesçauoit mes- lier autre que de contrefaire ceux qui sont trauaillés du mal S. lean , S. Fiacre, S'. Main : bref qu'il sçauoit contrefaire plusieurs maladies , et qu'il n'en auoit iamais trouué de plus grand reuenu que de contrefaire le ladre : alors fut condamné d'auoir le fouet par trois diuers samedis, ayant son baril pendu au col deuant sa poi- trine , et ses cliquettes derrière son dos, etbanni à iamais horsdupayssus peine de la hart. Quand ce vint au dernier samedy, le peuple crioit à haute voix au bourreau ; Boutc^ houle, monsieur l'officier, il n'en sent rien, c'est vn ladre : dont à la voix du peu- ple monsieur le bourreau s'acharna tellement à le foiieller, que peu de temps après il mourut, tant pour le foiiet dernier, que pour luy auoir re- nouuellé sesplayes par trois diuerses fois : chose qui ne fut grandement dommageable pour le pays ^ Les vus demandent à loger, et es- tre à couuert au soir : et les ayant par pitié mis au dedans, ouurent les portes, et donnent entrée à leurs com pagnons, lesquels pillent, et souuent tuent ceux qui les auront hébergés : ainsi vn homme de bien sous bonne foy souuent sera tué et pillé de tels meschans , ce qu'on a veu plusieurs fois. Autres s'enueloppent la teste de quelque meschant drapeau, et se ' Ici se Icrmiiiail ce cliapilre en 1573 et 1575i le reste est de 15*9.