PLAIES 32 aucunes choses dedens sont quassees ou sont bleciees en aucune autre manière, si comme les costes, si comme il avient a ceux qui sont batus et tourmentés et a ceus qui sont cheus de haut, et semblables. 1417. Environ la . i., .2. : la . i. environ la cure de la contusion, quant elle est nouvele ; la .2. environ la cure, quant ele est enviellie. 1418. De la .1. : soient supposées les évacuations et la diète, si comme elle[s] sont dites par dessus, c'est a savoir ou chapistre onniversel 1 ; le [s] médecines mises sus sont cestes : soit prise la rachine de navet sau[va]ge (c'est le ciau nostre dame) 2, et soit froissie ou trenchie jusques en son milieu ou la mouele soit frotee ou .1. instrument ou a l'ong[l]e, en raiant duc'a tant que il soit illuec aussi comme musillage, a la quele soit adjoustee et encorporee poudre de aloës epatique, et ce soit mis o la taste a toute la contusion ou enbloisseure, et soit renouvelé ou jour F» 71 b par .4. fois ou par plu||seurs; dedens le .2. jour sera curée. 1419. De la cure de contusion enviellie : roses et fenugrès [sont] sourtriblees aucune fois, et sont cuites en vin blanc, de quoi la contusion est fomentée. En après estoupes amoisties en cel meisme vin et es- praintes sont appliquies a la contusion, et quant elles sont refroidies, soient renouvelées, et soit fait ainsi souvent de jour en jour et de nuit. Ceste brieve cure est très bonne et esprouvee. 1420. De la cure de la contusion en la quele aucunes choses sont quassees aucune fois ou blechiees par dedens, si comme les costes, etc. : soit curée par la 1418. 1 § 75o et suiv., § 770 et suiv. - 2 L'explication entre parenthèses est du traducteur. D'ailleurs le navet sauvage est le nom vulgaire de la bryone (Bryonia dioica) de la famille des Cu- curbitacées, tandis que le sceau de Notre-Dame est celui du tami- nier {Tammis communis) de la famille des Dwscorees.