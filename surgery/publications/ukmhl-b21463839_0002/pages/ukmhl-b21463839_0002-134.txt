128 mscoviis S' Il LE LIVRE Venise, et vne once d'eau de vie : et en ma présence il fit bouillir les chiens tous \iuans en ladite huile iusques à ce que la chair laissast les os : et après mit les vers, qu'il auoit auparauanl fait mourir en vin blanc , à fin qu'ils iettassent la terre qui est tousiours contenue en leursventres restant ainsi vuitlée, les fit cuire en l idite huile iusques à ce qu'ils dpuindrent tous arides et secs : alors fit le tout passer par vne seruiette, sans grandement en faire expression : cela fait, y ad- iousla la térébenthine, et à la fin de l'eau de vie:et appella Dieu pour tes- moin, que c'estoit son baume, duquel il vsoit aux playes faites par harque- buses et autres qu'on pretendoit sup- purer, et me pria de ne diuulguer son secret. De là ie m'en vins à Paris, où quel- que temps après monsieur Syluius , Lecteur du Roy en Médecine, homme grandement estimé entre les gens doctes , me pria d'aller disner auec luy : ce que ie fis volontiers : où il m'interrogua comme on traltoit les coups d'harquebuses et les combus- tions faites pai- la poudre à canon : où tout subit ie luy prouue que la poudre à canon u'esloit aucunement vénéneuse , parce que nul simple qui entre en icelle n'est trouué vénéneux, et moins sa composition : et aussi que l'expérience en faisoit foy, par-ce qu'aucuns soldats estans blessés en prenoient auec du vin , disant qu'i- celle prinse par dedans gardoit les accidens <i'aduenir (ce que ie n'ap- prouue) : ioint aussi qu'aucuns ayans quelques vlceres sur leur corps, pour les desseicher y mettoient dessus de ladite poudre, sans qu'il leur en sur- vint aucun mal. Et quant aux balles, ne pouuoient conceuoir si grande chaleur qu'elles eussent vertu de brusler. Car vne balle estant tirée contre vne muraille, on la pouuoit promplenient tenir en la main nue, combien que pour la collision faite contre la pierre, elle deuroit encores eslrc plus eschaulfée : et quant aux combustions faites de la poudre à canon, ie n'auois rien trouué de par- ticulier, pour diuersifler la cure des autres combustions. Et luy raconlay ceste histoire , qu'vn garçon de cui- sine de monsieur le Mareschal de Montejan tomba 'en vne chaudière pleine d'huile quasi bouillante, pour lequel penser estant enuoyé quérir, promptement m'en allay demander à vn Aputicaire des medicamens refri- gerens, qu'on auoit de coustume ap- pliquer aux bruslures. Là se trouua vne bonne vieille villageoise, qui en- tendant que ie parlois de ceste brus- lure , me conseilla y appliquer pour le premier appareil ( de peur qu'il ne suruint des pustules ou empoulles ) des oignons cruds pilés auec vn peu de sel. le demanday à ladite vieille si autresfois l'auoit expérimenté, elle me iura en son iargon, Si, messé, a la fe de Dc^ : qui m'incita à en vou- loir bien faire l'expérience sur le souil- lon de cuisine, où véritablement Irou- uay les endroits où auoient touché les oignons n'auoir aucunes vessies ou empoulles : et où ils n'auoient tou- ché, tout estrevessié. Quelque temps après, vn Allemand de la garde dudit Seigneur de Montejan s'esloit fort beu : le feu print en son flasque, d'où il luy fit grand desastre aux mains et au visage, et fus appelé pour le pen- ser, l'appliquay des oignons à la • > Patois italien qui se peut rendre par : Oui, monsieur, par la foi de Dieu.— A. Paré ajoute en noie : Ce remède em approuné de Celse, lin. 5. chap. 27. Mais il y a erreur ; et Celse n'en parle pas.