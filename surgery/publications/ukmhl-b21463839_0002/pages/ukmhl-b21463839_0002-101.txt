9^ DES PLAYES EN PAiniCVLIEK. bien connoislre cela, on fera boucher le nez el bouche du malade, à fin que son vent soit retenu. Ce faisant, si la playe pénètre, on verra sortir le vent, approchant vne petite chandelle al- lumée près la playe, el lors on voit la flambe se mouuoir, et quelques- fois esteindre la chandelle : ioint aussi que le malade a peine de respirer et expirer, et principalement quand 11 y aura du sang tombé sur le Dia- phragme. Les signes par lesquels on connoist le cœur eslre blessé, c'est qu'il sort grande quantitédesang,auecvntrenl- blement vniuersel de tout le corps : le pouls est fort languide et pelit, la cou- leur fort palle, et sueur froide, auec syncope , les extrémités demeurans refroidies : et promptement la mort s'ensuit. Toutesfois le proteste auoir veu à Thurin vn Gentilhomme, lequel se combattoit auec un autre, qui lui donna vn coup d'espée sous la ma- melle senestre, pénétrant iusques en la substance du cœur, et ne laissa de tirer encores quelques coups d'espée contre son ennemy qui s'enfuyoit, le poursuiuant la longueur de deux cents pas , puis tomba en terre mort : et en feis ouuerture, où ie trouuay vne playe en la substance du cœur, de grandeur à mettre le doigt, et grande quantité de sang tombé sur le Dia- phragme. Les signes qui aduiénnent quand les poulmons sont vulnerés , c'est qu'il sort de la playe vn sang spumeux avec vne toux : le malade se couche volontiers sur la playe, et en telle si- tuation quelquesfois parle aisément, et se tournant de l'autre costé perd la parole, et a grande difficulté de res- pirer, et douleur aux costés, qui n'es- toit au parauant. Les signes qui demonstrent le Dia- phragme estre blessé, sont pesanteur au lieu blessé, délire, c'est à dire, per- turbation de raison, qui se fait par la communication des nerfs de la sixième coniugaison qui s'insèrent au Dia- phragme : grande difficultéd'halener, toux, et douleurs aiguës : les flancs se retirent et resserrent contremont: et par ceste grande et véhémente inspi- ration , est quelquesfois attiré l'esto- mach et les intestins par la playe en la capacité du Thorax, ce que i'ay re- marqué à deux personnes. L'vn estoit aide à maçon, lequel fut blessé au milieu du Diaphragme, en sa partie nerueuse, dont il mourut le troisième iour : et luy ayant ouuert le ventre inférieur, ne peus trouuer son eslomach : ce qui me fit grande- ment esmerueiller, pensant que ce fust vne chose monstrueuse d'estre sans estomach. Mais ayant diligem- ment considéré, connus en fin qu'il estoit monté dans le Thorax, iaçoit que la playe du Diaphragme ne fut plus grande qu'à mettre le poulce : et ayant ouuert le Thorax, trouuay le- dit estomach enflé et plein de vent, auecques peu d'aquosité. D'abondant ie ne veux omettre ceste histoire aduenue depuis peu de temps, d'vn Capitaine nommé Fran- çois d'Alon, natif de Xaintonge, le- quel estant à la suite de Monsieur de Biron, Grand maistre de l'artillerie de France, receut deuant la Rochelle vn coup d'harquebuse, dont l'entrée estoit à la fin du Sternum près le car- tilage scutiforme, passant au trauers du Diaphragme en sa partie char- neuse, dont la sortie estoit entre la cinq et sixième des costes vrayes du costé gauche, duquel coup sa playe fut bien consolidée par dehors, toUtes- fois il luy restoit lousiours depuis vne