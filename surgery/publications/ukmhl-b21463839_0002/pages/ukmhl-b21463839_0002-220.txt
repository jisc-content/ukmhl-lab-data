2l4 LE DIXIÉ: partie sans douleur précédente, ny lîuidité, ou autres signes de la Gan- grené. Ce que de Vigo certifie auoir veu aduenir à vne noble lemuie de la cité de Gènes. Il me souuient aussi auoir veu sem- blable fait en ceste ville de Paris , à vn homme, lequel faisait bonne chère le soir, ne se plaignant de nulle dou- leur : toutesfois la nuit luy suruint gangrené et mortiûcation aux deux iambes sans tumeur ny inflammation : mais y auoit vne couleur en cer- tains endroits tendante à liuidité, noirceur et verdeur : en aucuns au- tres endroits estoit la couleur quasi naturelle : toutesfois n'y auoit aucun sentiment, et lors qu'on le piquoit auecques la pointe de la lancette, ou auecques vne espingle, n'en sortoit point du sang : et de chaleur au sens du tact n'y en auoit aucune, mais au contraire on sentoit pluslost vne froi- deur. Ce voyant appellay conseil, par lequel fut délibéré et ordonné qu'on lui feroit plusieurs et profondes inci- sions pour tenter la cure : ce que ie fis, mais d'icelles incisions n'en sortoit qu'un peu de sang fort noir, gros et quasi congelé. Plusieurs autres re- mèdes furent tentés : ce neantmoins en bref rendit son esprit à Dieu auec- ques grandes resueries, ayant le vi- sage et tout le corps liuide. le laisse à penser si la cause n'esloit point vé- néneuse. Pareil cas aduint à vn quidam à Thurin, l'an mil cinq cens trente six, ainsi que i'ày entendu par le récit que me fit François Vostre, Chirurgien Ires-docte, citoyen dudit Thurin. En ce lieu ne sera impertinent dé- clarer et exposer comme sont faites gangrenés et mortifications par le froid sans qualité vénéneuse : ce que i'ay seulement touché en vn mot aux E LIVBK, causes externes. Doncques pour plus grande clairté ie te l'expliqueray. Le froid extrême, soit par l'air am- biens, ou par application de remèdes repercussifs, froids et stupefactifs, fait une intempérie froide si grande, que les esprits sont suffoqués et es- teints : et lors que Nature ou la pro- uidence de tout le corps renuoye au- tres esprits pour subuenir à ladite partie, lesdits esprits ne trouuans l'harmonie bien disposée pour eslre receus, se retirent subit vers leur ori- gine , comme s'ils estoient repoussés par le grand froid de ladite partie, ennemy, et du tout contraire à Na- ture : et pourtant ladite partie ainsi destituée desdits esprits, prompte- ment se mortifie. Cecy se connoist manifestement en ceux qui marchent par les neiges et glaces : car par l'ex- trême froid perdent aucuns de leurs membres, et bien souuenl la vie, comme présentement déclarerons. I'ay bonne mémoire auoir medica- menté en Piedmont plusieurs soldats ayans passé les montagnes en hyuer.- desquels les vns par l'extrême froid auoient perdu les oreilles, les autres la moitié d'vn bras, les autres le mem- bre viril, autres les orteils des pieds, aucuns y perdirent la vie , lesmoin la Chapelle des Transis, située sur le mont de Senis. Aussi me souuient qu'en temps d'hyuer, vn,pauure Breton seruiteur d'estable demeurant à Paris, s'en alla coucher sus vn lict après auoir bien beu, près lequel y auoit vne fenestre à demy ouuerte, par laquelle le froid entra : et tellement lui altéra l'une de ses iambes, qu'à son resueil pensant se leuer, ne se peust souslenir. Et pourtant fut posé près le feu, duquel il approcha sa iambe, cuidant qu'elle fust seulement endormie : mais se