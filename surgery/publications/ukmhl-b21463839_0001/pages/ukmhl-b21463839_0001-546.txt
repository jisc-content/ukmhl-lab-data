T.V. BEVXIÉMP. LIVRE lequel naissant de la base et fonde- ment dn cœur (soit des ligamens des vertèbres illec situées, ou des vais- seaux dudit cœur) est de substance dure, dense et espaisse, sans aucunes fibres, retenant la figure dudit cœur, et laissant intérieurement espace et lieu suffisant pour le mouuement d'i- celuy. Sa grandeur par ce moyen ex- cède aucunement celle du cœur, .et est composée de double tunique : l'vnepropre, de laquelle auons parlé : l'autre commune, venant du Pleura ; et de veines, artères et nerfs, venans en partie des mammillaires , en par- tie du Diaphragme, principalement en ceux ausquels le Diaphragme tou- che au péricarde : et les nerfs vien- nent de la sixième coniugaison, tant d'vn costé que d'autre. Il est seul et A nique , situé à i'entour dudit cœur, et annexé par ses membranes auec la base d'iceluy et auec ses vaisseaux et origine des poulmons et vertèbres subiacentes, et par ses vaisseaux auec les parties d'où il les reçoit. Il est de tempérament froid et sec, comme toute autre membrane. Son vsage est de loger le cœur et le conseruer en son humidité naturelle, par vne certaine humidité séreuse qu'il contient : si tu ne veux dire que ceste humidité est engendrée après la mort par l'exhalation et concrétion des esprits.Ce qui ne me semble vray- semblable, veu que nous voyons aux viuans icelle croistre quelquefois en si grande abondance, qu'elle empes- che le mouuement du cœur et luy cause vne palpitation, qui le plus souvent l'estouffe. Et peut aduenir ladite palpitation de cœur, à gens qui ont le cœur chaud et le sang aqueux, pour l'imbecilité du ventricule ou foye. Cet humeur peut estre fait des vapeurs, qui à l'ebullitiou du sang qui se fait dedans le cœur, s'euapo- rent par les parties latérales hautes et basses d'iceluy dedans le circuit du Péricarde, lequel les conuertit en humidité teinte de cholere, soit par sa froideur ou autrement, pour ne luy bailler issue, ainsi que nous voyons estre fait en vn alambic. Or nature a fait le péricarde de telle consistence, à sçauoir dure et ferme, à fin que le cœur fust conserué en vn estât moyen. Car si nature l'eust fait os- seux , il eust rendu le cœur semblable à soy, féroce et cruel : et s'elle l'eust fait mol comme les poulmons, il eust rendu ledit cœur par trop mol et effé- miné. Et par ainsi nature le voulant maintenir, comme la plus noble partie du corps et fontaine de vie, des parties les plus contraires du corps, qui sont les os et les poulmons, luy a baillé vn conseruateur moyen entre ces deux contraires , comme elle fait tousiours, à fin qu'il ne declinast ny à l'vn ny à l'autre comme vicieux. CHAPITRE XI. DV COEVn. Le cœur (qui est domicile de l'ame, organe de la faculté vitale, principe de vie, fontaine et source de l'esprit vital et de la chaleur naturelle fluenle, et pource premier viuant et dernier mourant) à cause qu'il deuoit auoir mouuement de soy-mesme , est fait de chair grosse et dure , et plus solide qu'autre de tout le corps : la- quelle est tissu e de trois genres de fibres, à sçauoir, droites en sa partie intérieure, descendant de sa base en sa partie aiguë, pour iceluy dilater, et consequemment introduire sang de