i DE l'aNATOMIK. iSl leurs fibres, que celle qu'ils ont du Péritoine. Cela fait, faut aussi lier le tronc de la veine Porte le plus près qu'il sera possible de son origine : afin que par ce moyen tous ses ra- meaux soient liés, et par conséquent Hemorrhagie euitée. Le semblable fe- ras à l'artère Cœliaque à l'endroit du Rein senestre, et à celle qui descend au Rectum auec les Hemorrhoïdes : et cela fait, leueras lesdits intestins iusques au Duodénum, lequel doit es- tre pareillement lié en deux lieux par dessous l'implantation du pore Cho- lagogue, afin qu'on voye l'implanta- tion oblique d'iceluy dedans ledit in- testin : qui est cause que la cholere coulée par iceluy à la compression dudit intestin faite de bas en haut, ne peut régurgiter dedans ladite Ves- sie du fiel, qui est deux ou trois doigts près' le pylore : et soit coupé au mi- lieu de deux ligatures comme le Rec- tum, elle tout mis à part hors du corps. CHAPITRE XXV. ORIGINE ET DISTRIBUTION DE LA VEINE CAVE DESCENDANTE. Pour ce que les autres parties natu- relles dépendent presque toutes de la veine Caue descendante, àceste cause il faut (auant que passer outre) de- monstrer l'origine et diuision d'icelle. Il a esté déclaré par cy deuant, que toutes les veines sortent du Foyc, toutesfois de diucrs endroits. Car comme nous auons monstre, la veine Porte sort de la partie caue d'iceluy : au contraire la veine Caue de la par- tie gibbeuse, en forme d'vn tronc d'ar- bre, lequel sortant dudit Foye, se di- uise en deux grandes branches, des- quelles la plus petite monte aux par- ties vitales, animales, et extrémités d'icelles , comme nous ('.irons en son lieu : la plus grande descendant par la parUe postérieure duFoye sur l'es- chine des Lumbes, va aux parties contenues sous iceluy, en la forme et manière qui s'ensuit. Sa première diuision est tant d'vn costé que d'autre, à la membrane des Reins, venant du Péritoine et parties voisines : et sontdites veines adipeuses, pour la multitude de gresse qu'elles engendrent en ces endroits. Leur ori- gine est diuerse : car la dextre vient le plus souuent de la Rénale dextre, à cause qu'elle est plus haute : la se- nestre vient du tronc mesme de là velue Caue, à cause que la Rénale de son costé est par trop basse : rare- ment on voit autrement. La seconde, qui est nommée Ré- nale ou Emulgente, va aux Reins, ausquels sur l'entrée, ou vn petit de- uant , elle se diuise en deux rameaux comme l'artère : vn supérieur et l'au- tre inférieur, et iceux encores conse- quemment en plusieurs autres par dedans la substance desdits reins, comme tu peux mieux voir à l'œil, qu'entendre par le liure. Elles sont grosses et larges, à fin que l'humeur aqueux y puisse passer plus libre- ment et sans y faire long seiour. Leur origine est diuerse : car la veine dextre sort le plus souuent de ladite veine Caue, quelque peu plus haut que la senestre, à fin qu'ayant la charge de repurger le sang de l'hu- meur séreux et bilieux, si quelque portion eschappe des laqs de l'vn, elle puisse tomber aux laqs dé l'au- tre : ce qui n'eust esté fait, si elles eussent esté situées vis à \is l'vne do l'autre, à raison de leur opposition et contrariété en leur action. Et note-