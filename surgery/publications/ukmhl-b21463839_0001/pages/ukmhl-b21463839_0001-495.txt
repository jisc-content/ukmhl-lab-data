DE tuniques au contraire des intestins : car celle qu'il a au deliors, les intes- tins l'ont au dedans, et celle qu'il a au dedans, les intestins l'ont au dehors. Quant à leur quantité, il y en a de gresles et de gros, selon plus ou moins pour la variété des corps. Leur figure est ronde, fistulaire ou creuse, selon plus ou moins pour la diuerse quantité d'iceux. Ils sont six emiom- bre, à sçauoir, trois gresles, appelles Ecphysis ou Duodénum, leiunum et Deon: et trois gros, nommés Cœcum, Colon et Rectum. Tous lesquels ont esté ainsi nommés , à sçauoir, le pre- mier, à cause qu'il est sans reuolution, reply ou entourtilleure, et quasi com- me vn changement de ventricule en intestin, selon la longitude de douze doigts laquelle longueur est veuë aux grands hommes , comme pou- uoienl'estre au temps de Galien, plus- tost qu'à présent, car on n'en sçauroit trouuer de longueur pour le plus que sept ou huit doigts. La cause de cette longueur est pour donner issue à la veine Porte sortant du foye,et passage à l'artère et au nerf qui vont en ice- luy : pource que ledit intestin montant quelques fois iusques à la plus haute partie du foye, sous le fiel duquel il est teint, s'il faisoit illec reuolution , il occuperoit le lieu et espace par où il faut que lesdits vaisseaux passent. Ou bien il a esté fait de longueur ainsi droite, afin que rien n'empeschast que facilement et promptement la viande cuitte ne descendist aux intes- tins. Le second est nommé leiunum, non pource qu'il ne contient rien , mais pource (ju'il contient bien peu au re- gard des autres suiuans. La cause de cette inanition est triple : la première est la multitude des veines et artères Mesaraïques qui sont autour d'iceluy, l'anatomik. lesquellespluspromptementespuisent le chylus descendant par iceluy, que celles qui estoient en plus petit nom- bre : la seconde est la proijinquilé du foye, par lequel ledit chylus est le plus promptement tiré et succé, que des autres qui en sont plus lointains : la tierce est la descente de la cholere en iceluy, sortant du Cystis fellis, la- quelle par son acrimonie et mordacité le racle et nettoyé, et l'irrite conti- nuellement à expulsion des matières fécales. Le troisième est nommé Iléon , pource qu'il est situé sur les parties Iliaques, ou pour la multitude desre- uolutions qu'il fait entre tous les au- tres : lequel ne diffère des susdits ny en substance, ny en grosseur, mais à raison de la matière contenue en ice- luy en plus grande quantité qu'aux sus- dits, pource qu'il reçoit plus petit nom- bre de vaisseaux. Parquoy né te faut esmerueiller, si exactement on ne te peut desmontrer la distinction d'iceux. Le quatrième est nommé Cœcum, à cause qu'estant ample et gros, il n'a qu'vne voye, tant pour receuoir, que pour expeller les matières qu'il a receuës. Et a ledit intestin vue longue et estroite apophyse, laquelle selon aucuns (contre toute raison) tombe quelquefois dedans le Scrotum à la rupture ou tUlatation du Péritoine : veu que de son naturel est estendue dedans le petit ventre, etasseurément attachée contre le péritoine, qui em- pesche telle descente, Il semble aduis que par l'intestin Cœcum , Galien ait entendu ceste apophyse longue et estroite, et de fait le commun desAna- tomisles l'entend ainsi : mais Vesalius en ce justement auroit reprins Ga- lien : parquoy Syluius l'excusant veut que par le Cœcum nous entendions le commencement du Colon.