102 INTRODVCTION blessé,la pensont, et y ajîpliquont les medicamens qui seroient requis à la propre playe, laissans le malade sans y faire aucune chose : et à mesure qu'on pense ladite espéc , la playe se guarit^ ce disent-ils. Or est-il vray-semblable, qu'vne chose ina- nimée puisse receuoir aide d'aucun médicament ? et encores qu'ainsi fust, est - il possible qu'vn malade en peust ressentir quelque effet? le laisse t^Ue imposture au iugement des idiots, tant ayent-ils peu d'esprit. Et quant à moy, telles choses me sont incroyables, et encores que ie les veisse de mes yeux , si croirois-ie plustost que ce seroit vne vraye ma- gie et imposture. A la dernière prise de Hesdin , monsieur de Martigues l'aisné fut blessé d'vn coup de harquebuze au trauers du thorax , lequel ie pensois auec les Médecins et Chirurgiens du defunct Empereur Charles, et de ceux de Monseigneur le duc de Sa- uoye, lequel desiroit fort qu'il fust guari. Pour ce en fit faire vne con- sultation , par laquelle fut résolu de tous-j: qu'il mourroit de ladite bles- sure,- attendu que la balle auoit passé au trauers des poulmons , et qu'eu la capacité du thorax estoit découlé vne bien grande quantité de sang. Il se trouua vn imposteur Espagnol, qui entreprenoit le gua- rir , à peine de perdre la vie : qui fut cause que mondit Seigneur le Duc de Saubye , voyant le pronostic qu'en auions fait, le mit entre les mains de ce vénérable imposteur : où tout subit demanda l'vne des chemisesduditSeigneur de Martigues, et la mit par petits lambeaux , qu'il pQsa en croix (auec certaines paroles) sur ses playes, et luy permit manger et boire tout ce qu'il voudioit, luy disant qu'il feroit diète pour luy : co qu'il faisoit, ne mangeant que peu de pruneaux, ne beuuant que de la bière : neantraoins tout cela, deux iours après ledit Seigneur de Mar- tigues deceda, et mon Espagnol gai- gna le haut, et croy que si on l'eust peu attraper, il eut esté pendu et estranglé , pour la fausse promesse qu'il auoit faite, l'embaumai le corps mort dudit Seigneur de Mar- tigues, en la présence tant des Méde- cins, Chirurgiens, que de plusieurs Gentilshommes et autres : et ayant fait l'ouuerture , trouuay les poul- mons percés et dilacerés, auecques vne bien grande quantité de sang espandu sur le Diaphragme , qui fut cause de la mort dudit Seigneur'. Et vrayement c'est vne grande im- posture de vouloir faire accroire à vn malade, qu'vn autre faisant la diète pour luy, et luy donnant cepen- dant liberté de manger et boire tout ce qu'il aura en volonté, il puisse guarir en aucune façon. Il y a encores vne autre espèce de ces imposteurs , qui disent guarir toutes playes auecques charpie sei- che , ou mouillée en eau ou huile ou autre liqueur , disans quelques paroles, et bandent les playes auec- ques compresses et ligatures , dont quelques-vns guarissent : ce que véri- tablement i'ay veu :.mais ce sont playes simples, qui ne désirent qu'v- nion, laquelle se fait par le seul bénéfice de nature : ainsi qu'on voit aux bestes brutes, qui amont quoi- que iambe ou autre partie rompue, le callus estre refait sans aide de nul médicament. Mais où il y aura complication de dispositions , comme » Celte histoire est rapportée beaucoup plus au long dans l'apologie.