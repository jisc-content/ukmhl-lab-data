DE LANATOMIE. 270 CHAPITRE XXIII. DISTRIBVXrON DE L'ARTERE AXILLAIRE. Jl conuient maintenant, selon l'or- dre de dissection , monstrer la distri- bution de l'artere Axillaire, laquelle depuis son commencement, qui est tout soudain après les deux Thora- ciques, en descendant entre le mus- cle à deux testes et le bras , auec la veine Axillaire profonde , distribue vn rameau assez insigne aux muscles externes du bras qui estendent le coulde, et s'en va perdre aux muscles externes d'iceluy , qui prennent leur origine des Apophyses du bras exté- rieurement : et tel rameau est appellé Musciile^ comme est aussi la veine qui l'accompagne. Puis ladite artère es- tant paruenue au ply du coulde , se piofondant dedans les muscles qui plient les doigts, communique cer- tains petits rameaux aux parties ap- partenantes à l'articulation du coulde auec le bras , et autres parties illec situées , ainsi qu'elle a fait aux par- ties supérieures, par lesquelles elle est descendue : en sorte que c'est vue règle générale , que tout vaisseau baille certaine portion de soy à toute partie par laquelle il passe, et en cha- cune selon l'exigence d'icelle, comme auons prédit. Et pourtant si tu me demandes pourquoy ie n'ay poursuiui toutes ces productions , ie te respons que nostre intention ne fut iamais que de marquer les rameaux grands et in- signes de quelque vaisseau que ce soit, desquels peut adueuir inconue- nient de mort ou quelque grande ma- ladie , par diuision , incision, ou au- trement. Car de te poursuiure entiè- rement les distributions des veines , artères et nerfs , tant grandes que petites, outre ce que seroit labeur infiny et non sans confusion , tel la- beur seroit inutile et sans profit, veu que les petites distributions que nous laissons à escrire. et à noter , sont si petites, que soit que nous les sçachions ou ignorions , elles ne nous profitent ny incommodent pas beaucoup. le t'ay bien voulu aduertir de cecy , à fin que si par aduenture en disséquant tu trouues autres distributions que celles que ie t'ay noté , tu ne penses que nous les ayons ignorées, et à ceste cause teuës et laissées. Or pour retourner au premier pro- pos, ceste artère ainsi plongée dedans les susdits muscles, quand elle est paruenue enuiron le milieu du coulde, tout soudain , ou quelque peu après, elle se bifurche en deux insignes et notables rameaux, lesquels s'en vont l'vn selon le rayon et l'autre selon le coulde , par dessous l'anneau inté- rieurement en la main : en laquelle tous ces deux rameaux se distribuent et consument, ainsi qu'auons dit des rameaux delà veine Axillaire interne, c'est à sçauoir après auoir payé le passage tout par tout où ils ont passé. A la parfln de leur résidu , celuy qui descend par le rayon baille deux rameaux au poulce, vn de chacun costé, deux à l'Index pareillement, et vn au Médius. L'autre qui descend selon le coulde, fait le semblable au petit ou Annulaire et au moyen, comme lu verras par expérience , en t'exerçant en l'art de disséquer, le- quel te conseille vouloir apprendre : autrement tu ne sçauras iamais rien en cecy de certain.