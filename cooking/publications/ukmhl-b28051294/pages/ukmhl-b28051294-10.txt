enligt kokbokens plan ansetls böra tillhöra densamma. Dessutom ha tillagts 12 färglagda planscher över matnyttiga fåglar och fiskar, en del grönsaker och svampar samt olika slag och stycken av kött Planscherna äro ritade efter naturen av K. Vetenskaps- akademiens tecknare, artisten A. Ekblom. 1 den nu utkommande nya upplagan ha tillagts recept för beredning av kaffe, te och choklad, planscherna ha för bekväm- lighets skull numrerats, och till planscherna har fogats särskild text innehållande en del upplysningar, som husmödrar förmodligen skola finna välkomna. Att göra några andra ändringar har redaktionen ej funnit anledning. Då Hemmets kokbok även an- vändes som lärobok i skolor, bör det anses som en fördel, att ej andra förändringar än högst nödiga och nyttiga göras; olika upplagor kunna sålunda användas samtidigt. »Hemmets kokbok» har före den nu utkommande upplagan utgått i 88,000 exemplar. Redaktionen känner sig glad och tack- sam för det förtroende och den välvilja, varmed detta arbete från början och allt framgent mottagits av den svenska allmänheten. Då man vid matlagning ej alltid har vågen till hands och så noggranna mått i allmänhet ej heller behövas, mätes i boken ingrediensernas mängd oftast med kkp = kaffekopp, msk. = mat- sked. tsk. = tesked. Som emellertid »kaffekoppar», »matskedar» o. s. v. kunna tagas olika stora, följer här en uppgift på vad i boken ungefär menas med dessa mått: 1 msk. fast smör = 30 gr. 1 del. smält smör = 100 gr. 1 msk strösocker = 25 gr. 1 kkp strösocker = 100 gr. 1 msk. vetemjöl — 25 gr. 1 kkp vetemjöl = 60 gr. 1 kli. persilja = 3 strukna msk. hackad persilja. Med mjöl menas vetemjöl, då ej annorlunda angives.