[SAFTER 376 702. Rabarbersaft, 3 kg. rabarber 3 lit. vatten 2 lit. röda vinbär 2 kg. socker BEREDNING: Rabarbern sköljes och torkas samt skäres i bitar. Vinbären sköljas och repas. Dessa jämte rabarbern sättas på i vattnet och få koka under omrörning, tills de äro fullkomligt mjuka, massan hälles då upp i silduk att själv- rinna. Den klara saften sättes åter på elden tillika med sockret och får nu koka under ständig skumning, tills den är fullkomligt klar och något simmig. Saften buteljeras, buteljerna korkas och hartsas. 703. Körsbärssaft, 6 kg. körsbär, 3 kg. strösocker BEREDNING: Körsbären rensas, men urkärnas ej, sköljas och få rinna av. De läggas därefter ned varvtals med sockret i en stenkruka. En tallrik lägges på och fästes med en deg av grovt rågmjöl och vatten, så att det blir fullkom- ligt lufttätt. Krukan sättes ned i vattenbad och får koka i 6 tim., räknat från det ögonblick, då vattnet kokar upp. Saften silas genast upp och buteljeras varm eller kall, buteljerna korkas och hartsas. Bären torkas och kunna med fördel användas till soppor. 704. Rå lingonsaft. 10 lit. lingon 12 gr. vinsyra 5 lit. vatten 7 V2 kg. strösocker BEREDNING: Lingonen stötas, blandas med vinsyran och vattnet och få stå i 24 tim. Hällas sedan upp i silduk att självrinna och röras med sockret 1 tim. Saften buteljeras, korkas och hartsas.