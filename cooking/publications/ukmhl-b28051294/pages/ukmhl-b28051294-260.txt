f EFTERRÄTTER j 246 BEREDNING-: Hallonen passeras ocli blandas med vattnet, sockret, det rivna citronskalet, citronsaften och sherryn. Har blandningen ej tillräckligt röd färg, tillsättes litet karmin; den hälles därefter i glacemaskin eller glacedosa att frysa. 456. Vaniljglace (f. 6 pers.). 8 del. grädde 75 gr. strösocker V2 vaniljstång 4 — 5 äggulor BEREDNING: Grädden kokas med vaniljen och sockret, tills den fått tillräcklig vaniljsmak, varefter vaniljen tages opp. Äggulorna vispas i en skål, och den kokta grädden tillslås under stark vispning. Krämen hälles tillbaka i kastrullen och får under vispning sjuda, tills den tjocknar. Den lyftes av elden, och vispningen fortsättes, tills krämen är fullkomligt kall. Den hälles då i glacedosan och fryses. 457. Skumglace (f. 6 pers.). 8 del. tjock grädde 100 gr. strösocker Va vaniljstång 6 äggulor BEREDNING: Hälften av grädden, samt vaniljen och sockret få koka, tills grädden fått tillräcklig vaniljsmak, varefter vaniljstången tages upp. Äggulorna vispas i en skal, den kokta grädden tillsättes under stark vispning, och krämen hälles sedan tillbaka i kastrullen. Den får därefter sjuda över elden, tills den tjocknar. Kastrullen lyftes då av, ocli vispningen fortsättes, tills krämen är fullkomligt kall. Den övriga grädden vispas till hårt skum och röres ned i den kallnade krämen. Glaccn hälles sedan i glacedosa och fryses, dock ej för hårt.