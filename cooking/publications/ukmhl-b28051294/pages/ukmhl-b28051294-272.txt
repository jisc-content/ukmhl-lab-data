258 EFTFR RÄTTER 479. Stekta äpplen (f. 6 pers.). 12 äpplen 1 kkp stötta skorpor 1 V2 kkp strösocker 2 msk. smör 3 del. grädde 1 msk. vaniljsocker BEREDNING: Äpplena skalas, och kärnhusen urhålkas, dock ej ända igenom, utan så att urhålkningen får en botten. Äpplena rullas i fint stötta skorpor, fyllas med sockret och ställas i en smörbestruken, eldfast paj form. Resten av smöret lägges i små flockar över äpplena. Formen sättes in i god ugnsvärme, och äpplena få steka, tills de äro mjuka, utan att falla sönder. De tagas då ut ur ugnen och få kallna. Grädden vispas med vaniljsockret till hårt skum, och härmed garneras äpplena. De serveras antingen i formen eller upplagda på glasskål. 480, Äpplen a la tinesse (f. 12 pers.). 15 stora och vackra äpplen 1 kkp stötta skorpor 3 msk. smör 50 gr. sötmandel 1 kkp krossocker BEREDNING: Äpplena torkas och skalas, och kärnhusen tagas ut. Smöret smältes; sockret stötes, så att det liknar pärlsocker; mandeln skållas och hackas. Sockret, de stötta skorporna och mandeln blandas tillsammans. Äpplena penslas med smöret och rullas sedan i blandningen. En paj- form smörjes med litet smör, häri läggas äpplena ned och sättas in i god ugnsvärme. Då de äro mjuka och fått en vacker ljusbrun färg, läggas de upp på glasskål och få kallna. De serveras med vispad grädde eller vaniljsås.