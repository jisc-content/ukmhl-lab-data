336 f småbröd' BEREDNING: Smöret tvättas, och mjölet siktas med hjorthornsaltet på bakbordet. Smöret fördelas därefter i flockar och lägges ovanpå mjölet tillika med sockret, det söndcrvispade ägget och den skållade och rivna bittermandeln samt vaniljdropparna. Alla ingredienserna arbetas därefter tillsammans till en smidig, sammanhängande deg. Den kavlas ut ganska tunt, och med mått uttagas små kakor, dessa penslas över med äggvita och beströs med mandel och socker. De gräddas vackert gulbruna i medelmåttig ugnsvärme. 625, Finska kaffebröd (175 st.). 425 gr. smör 580 gr. vetemjöl 4 msk. strösocker 12 bittermandlar Till pensling: 2 äggvitor 25 gr. sötmandel 3 msk. pärlsocker BEREDNING: Smöret tvättas, mjölet siktas, och bitter- mandeln skållas och rives. Alla ingredienserna arbetas väl tillsammans på bakbordet till en smidig deg. Av degen trillas avlånga, fingertjocka stänger, som sedan skäras av i lagom långa bitar. Dessa penslas med uppvispad äggvita och beströs med mandel och socker. De gräddas gulbruna i god ugnsvärme. 626, Konjakskransar (300 st.). 425 gr. smör 1 vinglas konjak 210 gr. socker 635 gr. mjöl BEREDNING: Smöret tvättas, och mjölet siktas. Alla ingredienserna arbetas väl tillsammans på bakbordet till en smidig deg. Den rullas ut till smala stänger, dessa viras om varandra och böjas till kransar. De gräddas i medel- måttig ugnsvärme.