201 ' VÄXTRÅTTER) 361. Kokt sparris (f. 6 pers.). 60 sparrisar 1 V2 lit- vatten 35 gr. salt 1 hg. smör BEREDNING-: Sparrisarna skalas, tvättas i kallt vatten, bindas ihop i knippor med alla huvuden vända åt ett håll. De sättas på i kokande, saltat vatten och få sedan koka 15 — 20 min. Då sparrisen är färdig, tages den genast upp och får rinna av. Den lägges upp på sparrisfat, servett eller på en stor skiva rostat bröd, doppat i det vatten vari spar- risen kokt. Sparris serveras med rört smör. 362. Släpärter (f. 6 pers.). 3 lit. åkerärter vatten salt 1 hg. smör BEREDNING: Späda, men fullt matade ärtskidor sköljas väl, sättas på i kokande och saltat vatten (kort spad) och få sakta koka, tills de äro fullkomligt mjuka. De tagas upp, få rinna av och serveras med skirat smör. 363. Kokta spritärter (f. 6 pers.). 1 lit. spritade ärter (= 4 lit. ospritade) vatten salt 1 knippa persilja 2 msk. smör BEREDNING: Ärterna sköljas och sättas på i kokande, saltat vatten (kort spad) tillsammans med den rensade och sköljda persiljan samt få koka, tills de äro fullkomligt mjuka. Persiljeknippan tages bort, och vattnet hälles av. Ärterna hällas upp på serveringsfatet och blandas med det kalla smöret.