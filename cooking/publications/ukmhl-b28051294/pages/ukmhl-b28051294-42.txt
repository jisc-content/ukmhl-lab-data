28 (SOPPOR 52. Tomatpuré (f. 6 pers.). 3 syltlökar 2 msk. smör 6 ordinära tomater 2 lit. buljong 2 msk. tapiokagryn salt vitpeppar 1—2 msk. sherry el. madeira BEREDNING: Lökarna brynas lätt i smöret, och de grovt skurna tomaterna (färska eller konserverade) tillsättas jämte V2 lit. av buljongen, och alltsammans får koka omkr. 20 min., varefter massan passeras. Resten av buljongen kokas med tapiokagrynen, vilka sedan silas ifrån, så att buljongen endast är simmig; den passerade purén tillsättes, och soppan får ett uppkok samt avsmakas med kryddorna och vinet. Serveras med stekt bröd. 53. Enkel Morotpuré (f. 6 pers.). 450 gr. morötter 2 purjolökar 2 msk. smör 3 lit. buljong 1 tolv-öres vetebröd salt socker peppar (helst cayenne) BEREDNING: Morötter av högröd färg tvättas, skrapas och skäras i tärningar; purjolöken ansas och skäres i bitar. Rotsakerna fräsas därefter i smöret, men få ej bli bruna, 1 lit. av buljongen tillsättes tillika med hälften av brödet, skuret i tärningar, och soppan får koka med slutet lock 1 tim., varefter den passeras. Resten av buljongen till- sättes, och soppan får ett gott uppkok. Den skummas och avsmakas med kryddorna. Den serveras antingen med resten av brödet rostat eller med anjovissmörgåsar.