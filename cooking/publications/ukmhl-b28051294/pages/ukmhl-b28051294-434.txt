418 Önskar man kalvsadel (bägge kotlettraderna och en del av bringan), måste man från början stycka djuret tvärs över ryggen, så att båda kot- lettraderna och en del av bringan komma med. Sadeln späckas och stekes hel. Pl. III, VI. Får styckas ungefär som kalv. Fårsteken (Pl. VI; fig. 2) stekes; bog och bringa brukas till dillkött och stuvningar, kotlettraden till kotletter. Hammelsadel stekes hel, kan även saltas, rökas och kokas. Halsen användes till enklare stuvningar och soppor. Fårkött saltas med fördel, särskilt om det är mycket fett. Pl. IV, VI. Grisen klyves i två halvor, och dessa styckas sedan enligt planschen. Filén stekes hel eller i små kotletter. Skinkan (Pl. VI, fig. 1) stekes färsk; saltas (rökes), kokas och griljeras eller saltas och rökes. Karrén stekes hel eller som kotletter; revbenspjället helt. Bogen kan användas på samma sätt som skinkan, till korv eller till å-la-daube. Sidfläsket användes i korv eller saltas och användes som stekfläsk; läggarna saltas och användas till »soppfläsk»; fotterna griljeras eller kokas in. Svinhuvudet kan saltas (rökas), kokas eller användas till press-sylta, vanligen tillsammans med kalvbog. Pl. VII och VIII. Viktigare matnyttiga fåglar. Försäljning, köp och mottagande av villebråd under den tid jakt å detsamma är förbjuden, bestraffas med böter, såframt ej lagligen kan visas, att det blivit fångat under tillåten tid eller på annat lovligt sätt förvärvat. Husmödrar böra därför känna fridlysningstiderna för vårt vanligaste villebråd. (Utförliga uppgifter härom i »Almanack för Alla» och »Svenska Kalendern»), Tjäder, orre, järpe och ripa (såväl som hare) äro fridlysta i Norrb. och Västerb. län 16 mars —20 aug.; i övriga län 15 febr.—15 aug. Tjäder- och orrhönor äro dock i Svea- och Götaland fridlysta redan fr. o. m. 15 oktober. Rapphöns äro i Jämtl. och Västernorrl. län fridlysta 16 okt.— 10 sept.; i Hallands, Malmöhus, Kristianst. och Gottl. län 11 nov.—10 sept.; i övriga riket 1 nov.—10 sept. Gräsänder (och andra änder utom dykänder) äro fridlysta i Norrb., Västerb. och Jämtl. län 1 jan.—1 aug.; i Hallands, Malmöhus och Kristianst. län 1 jan.—1.0 juli; i Blekinge län 1 dec.—10 juli och i övriga riket 1 jan.—20 juli. Särskilda föreskrifter: å Gotland och Öland äro tjäder, i Kopparb. län järpe, och i Norrb. län rapphöns fridlysta hela året. Villebråd (med undantag av änder) bör hänga en eller flera dagar före användningen. Frusen fågel bör användas genast efter upptinandet.