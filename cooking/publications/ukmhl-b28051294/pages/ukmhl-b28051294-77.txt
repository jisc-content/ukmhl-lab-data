Kötträtter. Allmänna regler för behandling av kött. Före tillagningen måste köttet tvättas. Detta sker med en duk 1) doppad i hett vatten, ifall man önskar, att närings- ocli smakämnena skola stanna kvar i köttet, t. ex. vid stek- ning (äggviteämnet på ytan av köttet stelnar därvid och bidrager att bilda ett skyddande lager kring köttet); 2) doppad i kallt vatten, ifall man önskar, att närings- och smakämnena skola tränga ut i spadet, t. ex. vid buljong- kokning. Endast ifall köttet är mycket blodigt, t. ex. halsstycken, kan man lägga ned det i vatten. Köttet bör alltid koka långsamt med tätt slutande lock. Efter första uppkoket måste det noga befrias från allt skum (stelnat, osmältbart äggviteämne). Användas sopprötter, böra dessa läggas i först efter skum- ningen (läggas de i förut, av.sätter sig skummet på rötterna, och spadet blir grumligt). Köttet kan kokas i tre olika syften: 1) endast i avsikt att få gott spad — buljong; 2) i avsikt att få gott spad, dock med bibehållande av köttets saftighet — köttsoppa; 3) i avsikt att få gott, saftigt kött, utan avseende på spadets beskaffenhet, t. ex. dillkött.