TÅRTOR] 299 Smördegen kan naturligtvis också bakas ut till två lika stora bottnar, som gräddas var för sig och sedan läggas på varandra med äppelmos emellan. Tårtan serveras med vispad grädde. 556. Äppeltårta (f. 12 pers.). Mördeg: 400 gr. smör 400 gr. vetemjöl 90 gr. sötmandel 90 gr. strösocker Äppelkompott: 3 lit. äpplen 3 kkp socker 1—2 del. vatten BEREDNING-: Av smöret, mjölet, den skållade och rivna mandeln samt sockret beredes en vanlig mördeg, som sättes ut att stelna. Äpplena skalas, skäras i klyftor och kokas med sockret och vattnet till kompott, som slås upp att kallna. Mördegen kavlas ut till omkr. V2 cm. tjocklek. I form eller gjutpanna gräddas en tunn botten av mördegen, som får kallna. Formens kanter beklädas med mördeg, äppelkompotten lägges i, och degkanterna vikas över frukten. Resten av degen lägges som lock på frukten och tilltryckes väl mot den övervikta kanten. Tårtan gräddas brun i medelmåttig ugnsvärme. Den stjälpes upp, först sedan den i det närmaste svalnat, och serveras med vispad grädde eller vaniljsås. 557. Rabarbertårta (f. 12 pers.). Mördeg: 400 gr. smör 90 gr. sötmandel 400 gr. vetemjöl 90 gr. strösocker Rabarberfyllning: 1 kg. färsk rabarber, 200 gr. socker Marängmassa: 5 äggvitor 8 msk. strösocker 2 msk. vaniljsocker