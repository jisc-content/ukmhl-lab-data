Sylter. Allmänna regler för sylter. Vid syltning bör den största renlighet iakttagas. Kok- kärl och redskap, som därvid användas, få icke begagnas till annat ändamål, emedan sylt ytterst lätt tar åt sig smak av främmande ämnen. Syltgrytan bör helst ha rund botten och vara av tälgsten, oförtent koppar eller emaljerat järn. Kopparkitteln bör före användandet noga skuras (ärg är ett farligt gift). Användes emalj erad järngryta, bör man tillse, att emaljen är fullkomligt oskadad. Skumsleven bör vara av silver eller emaljerat järnbleck (ej av bleck). Frukt och bär till syltning böra vara av bästa beskaffen- het och ej övermogna. De böra plockas i torr väderlek och helst samma dag, som de skola syltas. Till syltning bör tagas bästa sortens socker. Använder man billigare och sämre socker, går genom skumningen mycket förlorat. Sylten blir dessutom ej vacker. Topp- och strösocker äro bäst; till enklare sylter kan även användas holländskt krossocker. All syltning bör ske på sakta eld. Under kokningen bör sylten skummas noga, det sker bäst med kullriga sidan av en ragusked eller med emaljerad hålslev. Man kan bättre skumma, om kokningen får avstanna ett ögonblick. Tages endast 3U — V2 vikt socker mot bären, bör sylten för att kunna hålla sig kokas och skummas mycket väl. Sylt bör ej stå kvar i syltkitteln, sedan den är färdig (isynnerhet ej i en kopparkittel), Utan genast hällas upp i